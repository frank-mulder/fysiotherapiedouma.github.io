---
author: frank-mulder
date: 2018-09-27 12:28:47+00:00
draft: false
title: Kaakfysiotherapie in Hilversum - Fysiotherapie Douma
type: page
url: /kaakfysiotherapie/
description: Heeft u last van uw kaak? Maak dan een afspraak bij de kaakspecialisten van Fysiotherapie Douma in Hilversum en kom snel van uw klachten af.
images:
  - /images/headers/kaakfysiotherapie-specialisatie-1-1.jpg
---
<div>{{< headerimage src="images/headers/kaakfysiotherapie-specialisatie-1-1.jpg" title="Kaakfysiotherapie" button1="Afspraak maken" button1link="/aanmelden/" >}}
De belangrijkste onderdelen van het kauwstelsel zijn het kaakgewricht, het gebit en de kauwspieren.
{{< /headerimage >}}</div>

{{< box >}}
## Meer over Kaakfysiotherapie


**De meest voorkomende klachten bij kaak- en aangezichtsproblemen zijn:**

* Pijn of vermoeidheid van de kauwspieren
* Het niet goed kunnen openen van de mond
* Pijn rond het kaakgewricht (vóór het oor)
* Knappende of krakende kaakgewrichten
* Overgevoelige of pijnlijke tanden en kiezen
* Abnormale slijtage van het gebit
* Oorpijn
* Hoofdpijn
* Nekpijn

Herkent u één of meer van deze symptomen, dan is de kans groot dat u last heeft van kaak en aangezichtsproblemen. Ruim 21% van de Nederlandse bevolking heeft wel eens last van genoemde kaakproblemen, slechts 2-3 % zoekt hulp.

## Ontstaan van kaakpijn

Kaakproblemen kunnen ontstaan door overbelasting van de kauwspieren. Dit gebeurt door bijvoorbeeld klemmen, knarsen, nagelbijten, lipbijten, wangbijten, kauwgom kauwen, penbijten of tongpersen tegen tanden of gehemelte. Ook kan stress een belangrijke rol spelen bij het ontstaan van overbelasting van de kauwspieren. Denkt u maar aan gezegdes als ‘je verbijten’, en ‘kiezen op elkaar en doorgaan’.

Kaakproblemen kunnen echter ook te maken hebben met problemen vanuit het kaakgewricht. Het kaakgewricht bevat een kraakbeenschijf (discus) die verschoven kan zijn (waardoor er geluiden ontstaan) die het gewricht doet blokkeren. Dit kan leiden tot een beperkte mondopening. Verder kunnen kaakproblemen het gevolg zijn van gebitsproblemen. De tanden en kiezen kunnen slijten door tandenknarsen, maar er kan ook gewoon sprake zijn van kiespijn.

## De craniofasciaal therapeut

De Craniofasciaal (kaakfysiotherapeut), is een fysiotherapeut die een post academische opleiding (cursus) heeft gevolgd die onder andere erkend is door de Koninklijke Nederlandse Vereniging voor Fysiotherapie en Manuele therapie (KNGF en NVMT)

De Craniofasciaal therapeut is gespecialiseerd in het onderzoeken en behandelen van hoofd, nek en gezichtspijnen en/of de gevolgen hiervan. Hij analyseert aan de hand van een onderzoek de klachten. Als er sprake is van kaakproblemen, dan kan de therapeut u zelf begeleiden, bijvoorbeeld in geval van tandenknarsen of kaakpijn. Is er sprake van een ander probleem, dan zal de Craniofasciaal therapeut u direct doorverwijzen naar een deskundige met wie hij of zij samenwerkt.

## Maak een afspraak

* Al 40 jaar ervaring als het gaat om bewegen en gezondheid!
* Persoonlijke aandacht & gegarandeerd de hoogste kwaliteit
* Ruime en flexibele openingstijden
* Cliënten geven ons gemiddeld een 9,3 op Zorgkaart Nederland
* Cliënten geven ons gemiddeld een 9,1 op PREM Fysiotherapie

{{< /box >}}
