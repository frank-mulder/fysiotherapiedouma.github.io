---
author: piet-douma
date: 2017-04-23 09:50:38+00:00
draft: false
title: Slijmbeursontsteking van de schouder
type: wiki
url: /wiki/slijmbeursontsteking-van-de-schouder/
categories:
- Bovenarm
- Gewrichten
- Schouder
tags:
- bursitis
- kussen
- onstoken
- schouderdak
- slijmbeursontsteking
- spupraspinatus
---

Sporters ontwikkelen slijmbeursontsteking van de schouder vaak na herhaald werpen of zwemmen. De aandoening kan zich gaandeweg of plotseling voordoen of kan het resultaat zijn van een auto-immuun ziekte. Het kan zich ook zonder specifieke oorzaak voordoen. Fysiotherapie kan een zeer effectieve behandeling zijn voor slijmbeursontsteking van de schouder voor het verminderen van pijn, stijfheid en verwante zwakte in de schouder, arm, nek en bovenrug.

Impingement van of een peesontsteking in de schouder kunnen zich samen met slijmbeursontsteking van de schouder voordoen. Een fysiotherapeut kan al deze aandoening samen behandelen.


## Wat is een bursitis (slijmbeursontsteking) van de schouder?
Slijmbeursontsteking van de schouder (ook wel subacromiale bursitis genoemd) doet zich voor wanneer de bursa (een met vloeistof gevulde zak aan de zijkant van de schouder) beschadigd, geïrriteerd of ontstoken raakt, waardoor pijn wordt veroorzaakt. Normaal gesproken fungeert de bursa als een kussen voor de onder de bursa liggende supraspinatuspees in het rotatorenmanchet en zorgt er voor dat de pees niet over het acromion (schouderdak) boven de bursa schuurt. Bepaalde houdingen, bewegingen of ziekteprocessen kunnen wrijving of druk op de bursa veroorzaken en leiden tot de ontwikkeling van een slijmbeursontsteking. Als de bursa geblesseerd raakt, glijdt de pees er niet meer soepel overheen en kan pijnlijk worden.



Slijmbeursontsteking van de schouder kan worden veroorzaakt door:



* Herhaalde bewegingen (bovenhands reiken of tillen, werpen, of verdraaien van de arm)
* Spierzwakte of onjuiste spiercoördinatie.
* Verkeerde houding
* Direct trauma (een klap krijgen op, of vallen op de zijkant van de schouder)
* Schouderoperatie of –vervanging
* Calciumophoping in de schouder
* Aangroei van botspurs aan het schouderdak
* Ontsteking
* Auto-immuun ziektes, zoals reumatoïde artritis, jicht, psoriasis een of schildklierziekte
* Spieren of pezen in het schoudergebied die over de bursa wrijven en irritatie veroorzaken



## Hoe voelt een slijmbeursontsteking van de schouder?


Met een slijmbeursontsteking van de schouder kunt u het volgende ervaren:



* Pijn aan de buitenkant of top van de schouder
* Pijn als u met uw vinger op de top van de schouder drukt
* Pijn als u op de aangedane schouder ligt
* Pijn die erger wordt als de arm opzij wordt opgetild
* Pijn bij het draaien van de arm
* Pijn bij het opentrekken of –duwen van een deur



## Hoe wordt een slijmbeursontsteking van de schouder vastgesteld?


Als u eerst naar uw fysiotherapeut gaat, zal de fysiotherapeut een grondige evaluatie doen en onder andere uw gezondheidsvoorgeschiedenis opnemen. Uw fysiotherapeut zal u ook gedetailleerde vragen stellen over uw letsel, zoals:



* Hoe en wanneer viel u de pijn op?
* Heeft u herhaalde handelingen verricht?
* Heeft u een directe klap op de schouder gehad, of bent u erop gevallen?

Uw fysiotherapeut zal ook speciale tests doen om de waarschijnlijkheid helpen vast te stellen dat u een slijmbeursontsteking van de schouder heeft. Uw fysiotherapeut zal voorzichtig op de buitenkant van de schouder drukken om te zien of dat pijnlijk is bij aanraking en kan aanvullende tests doen om vast te stellen of andere delen van uw schouder geblesseerd zijn. De fysiotherapeut zal ook naar uw houding kijken en hoe u uw arm optilt.

Uw fysiotherapeut zal ook testen en screenen op andere, ernstiger aandoeningen die de schouderpijn zouden kunnen veroorzaken. Om een definitieve diagnose te stellen kan uw fysiotherapeut samenwerken met een orthopeed of een andere gezondheidszorgverlener, die nader onderzoek kan aanvragen, zoals een röntgenfoto om de diagnose te bevestigen en andere schade aan de schouder, zoals een breuk, uit te sluiten.


## Hoe kan een fysiotherapeut helpen bij een slijmbeursontsteking van de schouder?


Uw fysiotherapeut zal samen met u een specifiek behandelplan maken dat uw herstel bespoedigt, inclusief oefeningen en behandelingen die u thuis kunt doen. Fysiotherapie zal u helpen om weer terug te keren naar uw normale levensstijl en activiteiten. De tijd die nodig is voor genezing van de aandoening verschilt, maar als het juiste stretch- en krachtprogramma worden gedaan kunnen resultaten vaak na 2 tot 8 weken worden geboekt.

In de eerste 24 tot 48 uur na het stellen van de diagnose kan uw fysiotherapeut u adviseren om:



* Het gebied rust te geven door bovenhands tillen of reiken of andere activiteiten die pijn doen te vermijden.
* Om de twee uur 15 tot 20 minuten lang ijs op het gebied aanbrengen.
* Met een arts overleggen voor verdere behandeling, zoals medicijnen of diagnostische tests.

Uw fysiotherapeut zal met u werken aan:

* **Verminderen van pijn en zwelling. **Als de slijmbeursontsteking van de schouder is veroorzaakt door herhaalde handelingen, zal uw fysiotherapeut u helpen met het aanpassen van de activiteiten zodat uw genezing kan beginnen. Uw fysiotherapeut kan verschillende soorten behandeling of techniek gebruiken om uw pijn en zwelling onder controle te houden en te verminderen, waaronder ijs, warmte, ultrasound, elektrische stimulatie, tape, specifieke oefeningen en hands-on therapie, zoals gespecialiseerde massage.
* **Mobiliteit verbeteren. **Uw fysiotherapeut zal specifieke activiteiten en behandelingen uitkiezen om te helpen bij het herstel van normale beweging in de schouder en arm. Deze kunnen beginnen met “passieve” bewegingen die de fysiotherapeut voor uw doet door voorzichtig uw schoudergewricht te bewegen, en verdergaan met actieve oefeningen en stretches die u zelf doet.
* **Flexibiliteit verbeteren. **Uw fysiotherapeut zal bepalen of sprake is van stijve spieren in schouder, arm, borst of nek, en beginnen om die voor u te stretchen en u te leren hoe u dat zelf kunt doen.
* **Houding verbeteren.** Als blijkt dat er problemen met uw houding aan uw aandoening ten grondslag liggen, zal uw fysiotherapeut met u aan het werk gaan om uw houding te verbeteren om uw pijn te verlichten en terugkeer in de toekomst te voorkomen.
* **Kracht verbeteren.** Slijmbeursontsteking van de schouder is vaak verwant aan zwakke, geblesseerde of ongecoördineerde schouderspieren. Bepaalde oefeningen helpen bij de genezing in elk stadium van herstel; uw fysiotherapeut zal de juiste oefeningen en apparatuur kiezen en aan u uitleggen hoe u die gebruikt om langzaam maar zeker uw kracht en wendbaarheid te herstellen. Dit kan het gebruik van manchetgewichten inhouden, of rekbanden en apparatuur om gewicht te heffen.
* **Uithoudingsvermogen verbeteren** – Het terugkrijgen van spieruithoudingsvermogen in de schouder is belangrijk na letsel. Uw fysiotherapeut zal u oefeningen leren om uw spieruithoudingsvermogen te verbeteren, zodat u terug kunt naar uw normale activiteiten. Cardio-oefenapparatuur zoals een hometrainer, loopband of oefenfiets kunnen bijvoorbeeld worden gebruikt.
* **Leer een thuisprogramma** – Uw fysiotherapeut zal u kracht- en stretchoefeningen voor thuis leren. Deze oefeningen zijn op uw behoeftes gericht; als u ze zoals voorgeschreven door uw fysiotherapeut doet, kunt u uw herstel bespoedigen.
* **Terug naar activiteit** – Uw fysiotherapeut zal uw activiteitendoelen met u bespreken en ze gebruiken om doelen te stellen voor werk, sport en vrijetijd. Uw behandelprogramma helpt u om uw doelen zo veilig, snel en effectief mogelijk te bereiken. Uw fysiotherapeut zal u oefeningen, re-integratietraining en sport-specifieke technieken leren om u te helpen om uw doelen te behalen.
* **Bespoedig de hersteltijd** – Uw fysiotherapeut is opgeleid en ervaren in het kiezen van de beste behandelingen en oefeningen om u te helpen bij veilige genezing, terugkeer naar uw normale leven en om uw doelen sneller te behalen dan u waarschijnlijk in uw eentje zou kunnen doen.
* **Als een operatie nodig is** – Een operatie is meestal niet nodig bij slijmbeursontsteking van de schouder. Maar als een operatie nodig is, zult u begeleid door uw fysiotherapeut een aantal weken een revalidatieprogramma doorlopen. Uw fysiotherapeut zal u helpen om de pijn te minimaliseren, mobiliteit en kracht terug te krijgen en op de veiligste en snelste manier weer verder te gaan met de normale activiteiten.



## Kan een slijmbeursontsteking van de schouder worden voorkomen?


Uw fysiotherapeut kan een thuisoefenprogramma aanbevelen om de spieren rond uw schouder, arm, borst en nek sterker te maken en te stretchen en zo letsel in de toekomst te voorkomen. Dit kunnen kracht- en flexibiliteitsoefeningen zijn voor schouder-, arm-, borst-, nek- en kernspieren.

Om terugkeer van het letsel te voorkomen kan uw fysiotherapeut a adviseren om:



* Een consistent programma met flexibiliteits- en krachtoefeningen aan te houden, vooral voor de schouderspieren en in goede lichamelijke conditie te blijven ook buiten het sportseizoen of als u met sporten gestopt bent.
* Altijd op te warmen voordat u met sporten of zware lichamelijke inspanning begint.
* De juiste houding kennen en die ook aanhouden.
* Inspannende activiteit langzaam opvoeren en niet de hoeveelheid of intensiteit plotseling verhogen. Dit geldt voor huishoudelijk activiteiten, kantoorwerk en sport.
