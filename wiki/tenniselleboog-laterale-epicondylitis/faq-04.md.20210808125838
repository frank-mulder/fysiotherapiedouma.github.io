---
date:
author:
question: Hoe kan een fysiotherapeut helpen bij een tenniselleboog?
draft: false
keywords:
type: faq
categories:
headless: true
---
In de eerste 24 tot 48 na het acute begin van uw [pijn](/wiki/pijn/) behelst de behandeling:

* De [arm](/categories/arm/) laten rusten door bepaalde activiteiten te vermijden en de manier waarop u andere doet aan te passen
* Het gebruik van behandelingen met ijs gedurende 10-20 minuten
* Het gebruik van elastische banden of steun om de druk van de pijnlijke [spieren](/categories/spieren/) te halen.

Uw fysiotherapeut zal beslissen of u een brace of steun moet gebruiken om uw spieren te beschermen terwijl het gebied geneest. Afhankelijk van de ernst kan uw therapeut aanbevelen dat u overlegt met een andere gezondheidszorgverlener voor nader onderzoek of het overwegen van aanvullende behandeling zoals medicatie. In zeldzame gevallen kunnen behandelingen zoals een injectie met corticosteroïden of een operatie nodig zijn. Uw fysiotherapeut kan u helpen om vast te stellen of u een verwijzing naar een andere gezondheidszorgverlener nodig heeft.

Uw fysiotherapeut kan een persoonlijk behandelprogramma opstellen om uw herstel te bespoedigen. Daar zullen hoogstwaarschijnlijk oefeningen en andere behandelingen inzitten, die u thuis zou moeten doen. Uw fysiotherapeut kan ook speciale fysiotherapeutische behandelingen voor de bestrijding van de pijn gebruiken, zoals manuele therapie, speciale oefeningen en behandeling met ijs of warmte of beide.

Bij een “acuut” geval van een tenniselleboog – één die zich in de afgelopen weken heeft voorgedaan – is het belangrijk om zo snel mogelijk te behandelen. Als een tenniselleboog niet wordt behandeld kan het chronisch worden en maanden- en soms _jarenlang_ aanhouden. Dit is vooral zo als de behandeling zich alleen op het verlichten van de pijn richt en niet op het corrigeren van de spierzwakte en de slechte gewoontes die aan uw aandoening ten grondslag zouden kunnen liggen.

### Uw vermogen om te bewegen verbeteren
Uw fysiotherapeut zal [manuele therapie](/manuele-therapie/) gebruiken om uw [gewrichten](/categories/gewrichten/) en spieren los te maken zodat ze vrijelijk en zonder pijn kunnen bewegen.


### Uw kracht verbeteren
Onvoldoende spierkracht kan tot een tenniselleboog leiden. Soms zit de zwakte in de spieren in de pols en [onderarm](/categories/onderarm/). In veel gevallen komt het probleem voort uit zwakte van de ondersteunende houdings- of “kern”-spieren. U zou in feite kunnen merken dat het nodig is om uw hele fitheidsniveau te verbeteren om de aandoening aan uw [elleboog](/categories/elleboog/) onder te controle te krijgen. Op basis van de evaluatie kan uw fysiotherapeut het soort en de hoeveelheid oefening die goed voor u is vast stellen.

Fysiotherapeuten schijven verschillende soorten oefening voor tijdens het herstel van een tenniselleboog:

* Vroeg in de behandeling, als de pijn het hevigst is, kan uw therapeut passieve oefeningen aanbevelen waarbij uw pols en elleboog worden bewogen zonder dat u uw spieren gebruikt.
* Als uw symptomen beter worden kunt de pols en elleboog actief en zonder hulp gaan gebruiken.
* Als de spieren sterker worden en de symptomen minder, zult u gewichten en weerstandsbanden kunnen gaan gebruiken om uw kracht verder op te bouwen. De hoeveelheid gewicht moet goed in de gaten worden gehouden om er zeker van te zijn dat uw vooruitgang doorzet en om nieuw letsel aan uw spieren te voorkomen.


### Uw spieren op de juiste manier gebruiken
Uw fysiotherapeut kan u helpen om uw spieren opnieuw te trainen zodat u ze goed kunt gebruiken. Als u bijvoorbeeld een zware boodschappentas optilt, moet u de spieren rond uw schouderbladen en romp samentrekken om steun aan uw armspieren te geven. Deze simpele beweging kan u makkelijk door een fysiotherapeut geleerd worden en de druk op de geblesseerde spieren verminderen en u helpen om zonder risico op nieuw letsel met uw normale activiteiten verder te gaan.


### Terugkeer naar uw activiteiten
Uw fysiotherapeut zal u helpen om actief te blijven door u te leren hoe u uw dagelijkse activiteiten kunt aanpassen om pijn en nieuw letsel te vermijden. Soms is het nodig om aanpassingen op het werk te doen, of op het sportveld en thuis. Uw fysiotherapeut kan u helpen om eenvoudige aanpassingen te doen aan uw werkplek, uw computerplek, uw keukenapparaten, uw sportapparatuur en zelfs uw tuingereedschap om de druk op uw [hand](/categories/hand/), pols en onderarm te verminderen. Uw therapeut zal het belang van stretchpauzes benadrukken, zodat uw spieren regelmatig rust krijgen van herhaalde bewegingen en staan of zitten in dezelfde positie.

Tennis kan om verschillende redenen bijdragen aan een tenniselleboog. Soms komt het probleem voort uit overtraining. In andere gevallen kan het nodig zijn om het gewicht of de grip van een racket aan te passen. Voor anderen kan het probleem liggen bij een slechte vorm of conditie of een gebrek aan kracht in de ondersteunende of “kern”-spieren in de romp en schouderbladen. Een fysiotherapeut kan helpen om de bron van de problemen op te sporen en een oplossing te vinden.
