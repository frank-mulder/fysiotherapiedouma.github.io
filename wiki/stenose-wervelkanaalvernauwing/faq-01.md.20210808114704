---
date:
author:
question: Wat is stenose?
draft: false
keywords:
type: faq
categories:
headless: true
---
Stenose is een vernauwing in de wervels van de wervelkolom en leidt tot te veel druk op het ruggenmerg (centrale stenose) of op de zenuwen (laterale stenose). Stenose doet zich in de nek of in de onderrug voor.

De meest voorkomende oorzaken van stenose zijn verwant aan het verouderingsproces in de ruggengraat:

* Artrose is een verslechtering van het kraakbeen tussen gewrichten. Als reactie op deze schade vormt het lichaam vaak extra bot (“ exostose” genaamd) in een poging het gebied te ondersteunen. Deze exostose kunnen druk op de zenuwen veroorzaken, als deze uit het wervelkanaal komen.
* Normale veroudering en slijtage kunnen leiden tot een afvlakking van de tussenwervelschijven die ruimte geven tussen elke twee wervels. Deze vernauwde ruimte geeft minder plaats voor de zenuwen om van het ruggenmerg weg te lopen en soms drukken stukjes van het materiaal van de tussenwervelschijven op de zenuwen.

Rugletsel, botziektes (zoals de ziekte van Paget), rugtumoren en verdikking van bepaalde gewrichtsbanden in de gewrichten van de wervelkolom kunnen ook tot stenose leiden.

In de meeste gevallen kunnen de symptomen van stenose effectief gemanaged worden met fysiotherapie en andere conservatieve behandelingen. Alleen de meest ernstige gevallen van stenose moeten geopereerd worden of hebben agressievere behandeling nodig.
