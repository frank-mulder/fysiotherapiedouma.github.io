---
date:
author:
question: Hoe wordt een labrumscheur vastgesteld?
draft: false
keywords:
type: faq
categories:
headless: true
---
Uw fysiotherapeut zal uw medische voorgeschiedenis bekijken en een grondig onderzoek doen van uw [heup](/categories/heup/) en misschien ook uw [onderrug](/categories/onderrug/) en [knie](/categories/knie/). Het doel van dit eerste onderzoek is om de mate van letsel te beoordelen en de oorzaak en bijdragende factoren vast te stellen. Een labrumscheur in de heup kan het resultaat zijn van een enkele blessure, maar waarschijnlijk is het een aandoening die zich ten gevolge van herhaalde irritatie in de heup ontwikkelt.

Uw fysiotherapeut zal de mobiliteit en kracht van uw heup beoordelen en kan u observeren terwijl u loopt, traploopt, hurkt of op 1 been balanceert. Uw fysiotherapeut zal ook voorzichtig de voorkant, zijkant en achterkant van uw heup aanraken om vast te stellen waar het precies [pijn](/wiki/pijn/) doet.

Uw fysiotherapeut kan u ook vragen stellen over uw dagelijkse activiteiten – vooral activiteiten waardoor uw symptomen erger of minder erg worden. Uw fysiotherapeut zal ook vragen naar uw sportroutines en –schoeisel om mogelijke andere, aan uw pijn bijdragende factoren te identificeren.

Uw fysiotherapeut kan u ook verwijzen naar een orthopeed, die gespecialiseerd is in heupletsel voor diagnostische beelden (zoals röntgen of MRI). Met een röntgenfoto kunnen botafwijkingen zoals heupinklemming  worden geïdentificeerd, die aan uw pijn kunnen bijdragen. Een MRI helpt bij het vaststellen van een labrumscheur.
