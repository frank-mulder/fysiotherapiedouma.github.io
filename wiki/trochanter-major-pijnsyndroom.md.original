---
author: bas-van-baaden
date: 2017-02-13 14:49:18+00:00
draft: false
title: Trochanter major pijnsyndroom
type: wiki
url: /wiki/trochanter-major-pijnsyndroom/
categories:
- Heup
tags:
- heup
- irritatie
- pijn
- slijmbeursontsteking
- stijfheid
- trochanter major
videos:
  - nYjAwLSScv4
  - DGwW8x6hkgI
  - 34wuJCU0u_E
  - WnZVUTeuAks
  - rYv2QUNXbI0
  - WIYVgxCt1EA
  - QSj4nPpNs9Y
  - mfcXNPfDdxw
  - 2utlvzNwhnQ
  - e98LZssEh7s
  - jCGmOIE3P2k
  - yd7EqGgZFPI
  - vvyV5OqrbF4
  - sfftWaMFQpE
  - RIL_mhNtC-s
---

## Wat is het trochanter major pijnsyndroom?


Het trochanter major pijnsyndroom is een irritatie van de slijmbeurs, een met vloeistof gevulde zak die bovenop de trochanter major zit, een botuitstulping aan de buitenkant van het heupbot (femur), het meest buitenste deel van de heup. De slijmbeurs werkt als kussen om de wrijving te verminderen tussen de buitenkant van het heupbot en de spieren, die aan het bot vastzitten. Trochanter major pijnsyndroom doet zich voor als de buitenkant van de heup geïrriteerd raakt.

Meestal is het trochanter major pijnsyndroom het resultaat van herhaalde wrijving tegen de slijmbeurs. Deze herhaalde wrijving is te wijten aan een combinatie van spierzwakte en –stijfheid, waardoor wrijving aan de buitenkant van de heup toeneemt en wordt over het algemeen behandeld met fysiotherapie om de irritatie te verminderen.

Het trochanter major pijnsyndroom kan zich voordoen door een combinatie van verschillende variabelen, waaronder:



* Stijfheid van de iliotibiale band (een dikke weefselband die langs de buitenkant van het been loopt van het bekken tot de knie)
* Heupspierstijfheid
* Heupspierzwakte
* Afwijkende heup- of kniestructuur
* Afwijkende heup- of kniebeweging
* Onjuiste techniek bij herhaalde activiteiten
* Verandering in de oefenroutine of sport




## Hoe voelt trochanter major pijnsyndroom?


Bij trochanter major pijnsyndroom kunt u het volgende ervaren:



* Gevoeligheid voor aanraking aan de buitenkant van de heup
* Pijn bij liggen op de aangedane kant
* Pijn in de heup die eerst scherp voelt, dan een dof wordt en naar de zijkant van het been kan stralen
* Stijfheid in de heup
* Pijn en stijfheid bij langdurig zitten, lopen (het ergst bij de eerste paar stappen), staplopen of hurken





## Hoe wordt trochanter major pijnsyndroom vastgesteld?


Uw fysiotherapeut zal uw medische voorgeschiedenis bekijken en uw heup grondig onderzoeken en misschien ook uw onderrug, knie en voet. Het doel van dit eerste onderzoek is om de ernst van het letsel te beoordelen en de oorzaak van uw letsel en van de eraan bijdragende factoren vast te stellen. Het trochanter major pijnsyndroom kan het resultaat zijn van een enkele blessure, zoals een directe klap op de buitenkant van de heup, maar is waarschijnlijk een aandoening die zich ontwikkelt ten gevolge van herhaalde irritatie.

Uw fysiotherapeut zal de mobiliteit en kracht van uw heup beoordelen en kan kijken hoe u loopt, op een trap stapt, hurkt of op 1 been staat. De therapeut zal ook voorzichtig de voorkant, zijkant en achterkant van uw heup aanraken om vast te stellen waar het precies het meeste pijn doet.

Uw fysiotherapeut kan ook vragen stellen over uw dagelijkse activiteiten, oefenroutines en schoeisel om andere aan uw pijn bijdragende factoren te identificeren.

Beeldtechnieken zoals röntgenfoto’s of MRI zijn meestal niet nodig om trochanter major pijnsyndroom vast te stellen.


## Hoe kan een fysiotherapeut helpen bij trochanter major pijnsyndroom?


U en uw fysiotherapeut werken samen om een plan op te stellen dat u helpt uw doelen te bereiken. Om dat te doen zal uw fysiotherapeut behandelstrategieën kiezen op één of alle van de volgende gebieden:



* **Pijn**Veel pijnbestrijdingsstrategieën kunnen toegepast worden; de meest voorkomende is om ijs op het gebied te gebruiken. Een tijdlang rust van specifieke activiteiten kan ook helpen.
* **Bewegingsbereik** Uw rug-, heup- of kniegewricht kan verkeerd bewegen waardoor de spanning op de trochanter major toeneemt. Zelf-stretchtechnieken kunnen op het onderlichaam worden toegepast om de spanning te verlichten en normale beweging in rug, heup en knie te herstellen.
* **Manuele therapie** Uw therapeut kan uw aandoening behandelen door [hands-on behandeling](/manuele-therapie/) om uw spieren en gewrichten te bewegen en hun beweging en kracht, vooral in uw rug of heup, te verbeteren. Deze technieken richten zich meestal op gebieden die lastig zelf te behandelen zijn.
* **Spierkracht** Spierzwaktes of –onevenwichtigheden kunnen leiden tot buitensporige spanning op de trochanter major. Op basis van uw specifieke aandoening zal uw fysiotherapeut een veilig, persoonlijk en vooruitstrevend weerstandprogramma voor uw opstellen, waarin waarschijnlijk uw kern (rond het middenrif) en onderste ledematen zijn opgenomen. U kunt beginnen met het doen van krachtoefeningen terwijl u op tafel ligt (uw been optillen terwijl u in verschillende houdingen ligt). U kunt dan verdergaan met staande oefeningen (staand hurken). Uw fysiotherapeut zal kiezen welke oefeningen goed voor u zijn gelet op uw leeftijd en uw lichamelijke conditie.
* **Functionele training** Zodra uw pijn, kracht en beweging beter worden, moet uw veilig terugkeren naar veeleisender activiteiten. om de spanning op de heup en het risico op herhaald letsel te minimaliseren, is het belangrijk om u lichaam veilige, gecontroleerde bewegingen aan te leren. Op basis van de beoordeling van uw mobiliteit en uw doelen, zal uw fysiotherapeut een serie activiteiten maken om u te helpen om uw lichaam op de juiste manier en veilig te gebruiken en te bewegen.
* **Patiënteducatie** Uw fysiotherapeut zal met u werken om externe factoren te identificeren en te veranderen die u pijn opleveren, zoals de keuze van oefeningen, de hoeveelheid oefening of foutief schoeisel. De therapeut zal u beoordelen en verbeteringen aanbevelen en een persoonlijk oefenprogramma ontwikkelen om te zorgen voor een pijnvrije terugkeer naar de door u gewenste activiteiten.

Fysiotherapie bevordert herstel van het trochanter major pijnsyndroom door het aanpakken van zaken als pijn en gebrek aan kracht, flexibiliteit of lichaamscontrole. Uw fysiotherapeut kan ook een periode van relatieve rust voorschrijven en u daarna helpen om langzaam maar zeker en onder begeleiding uw activiteiten weer op te pakken. Als trochanter major pijnsyndroom onbehandeld blijft zal uw pijn echter aanhouden en leiden tot lange termijn problemen met het uitoefenen van uw gewenste activiteiten.


## Kan trochanter major pijnsyndroom worden voorkomen?

Het onderhouden van de mobiliteit en spierkracht in uw onderste ledematen en het speciaal letten op uw oefenroutine – met name, veranderingen in oefenactiviteit, de hoeveelheid oefeningen en uw schoeisel – zijn de beste manieren om het trochanter major pijnsyndroom te voorkomen.

Uw fysiotherapeut zal u begeleiden in het proces dat langzamerhand veeleisender activiteiten in uw routine opneemt zonder dat de heup overbelast wordt. Houdt u voor ogen dat te snel weer aan de gang gaan na een blessure vaak leidt tot aanhoudende pijn en dat de aandoening daardoor moeilijker te herstellen wordt.
