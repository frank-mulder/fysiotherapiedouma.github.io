---
date:
author:
question: Wat is kinderleukemie?
draft: false
keywords:
type: faq
categories:
headless: true
---
Leukemie is kanker van de bloedaanmakende cellen die zich in het beenmerg bevinden, het zachte binnenste van de meeste botten, waar bloedcellen worden aangemaakt. Als er sprake is van leukemie, produceert het lichaam verhoogde aantallen onvolgroeide bloedcellen, die “blasten” worden genoemd. Deze blasten groeien niet zoals het hoort; het grote aantal verkeerde gegroeide cellen kan in het beenmerg in de weg zitten van normale cellen.

Meestal zijn de witte bloedcellen aangedaan, maar ook andere types bloedcellen, zoals rode bloedcellen of bloedplaatjes kunnen betrokken zijn. Rode bloedcellen zijn verantwoordelijk voor het afleveren van zuurstof aan alle delen van het lichaam. Bloedplaatjes stollen het bloed om zo bloedingen te stoppen. Witte bloedcellen beschermen ons tegen infecties.

Een verminderd aantal normale cellen van een van deze types is schadelijk voor onze gezondheid. Een gebrek aan rode bloedcellen kan leiden tot bloedarmoede, waardoor vermoeidheid of ademhalingsmoeilijkheden ontstaan. Een laag niveau van bloedplaatjes kan leiden tot bloedingen en snelle bloeduitstortingen. Niet genoeg witte bloedcellen hebben verhoogd het risico op infectie. Omdat leukemie het bloed verandert is de ziekte systemisch en tast het hele lichaam aan. Leukemie is verantwoordelijk voor 30% van alle gevallen van kanker bij kinderen.


### **Types leukemie**


Kinderleukemie is geclassificeerd in verschillende types, die als acuut of chronisch worden omschreven. Acuut betekent dat de kanker snel groeit. Chronisch betekent dat het langzamer groeit.

Acute leukemie komt vaker voor bij kinderen en kan in drie groepen worden onderverdeeld:



* **Acute lymfoblastische leukemie** (ALL) wordt met name bij jonge kinderen vastgesteld, meestal tussen 2 en 4 jaar oud. ALL komt meestal voor bij jongens, en onder latino of blanke kinderen en minder vaak onder african american kinderen.
* **Acute myeloïde leukemie **(AML) kan zich op elk moment in de kindertijd ontwikkelen, maar wordt meestal in de eerste twee levensjaren en in de tienertijd vastgesteld. AML komt bij alle geslachten en rassen even vaak voor. AML wordt ook acute myelocytaire leukemie of acute nonlymfatische leukemie genoemd.
* **Hybride of mixed-lineage leukemie **is een zeldzame vorm van leukemie, die karakteristieken van zowel ALL als AML heeft.
* **Juveniele myelomonocytaireleukemie **(JMML) is een andere zeldzame vorm van leukemie en niet acuut of chronisch.
* **Chronische myeloïde leukemie **(CML) en **chronische lymfatische leukemie** (CLL) zijn twee chronische vormen van leukemie, die zelden voorkomen en meestal bij oudere kinderen wordt gezien.

Informatie over deze minder vaak voorkomende chronische types leukemie en andere zeldzame vormen van kinderleukemie kan worden gevonden op de website van de American Cancer Society (zie de link hieronder voor de gedetailleerde gids).
