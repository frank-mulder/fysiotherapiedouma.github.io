---
date:
author:
question: Hoe kan een fysiotherapeut helpen bij vallen?
draft: false
keywords:
type: faq
categories:
headless: true
---
Als u zich zorgen maakt over vallen of u bent recentelijk gevallen, kan uw fysiotherapeut een kort onderzoek (‘screening”) naar uw valrisico doen. Als de screening aantoont dat u risico loopt, zal de therapeut een uitgebreid onderzoek doen:

* Uw medische voorgeschiedenis nakijken
* Uw medicijngebruik nakijken
* Een eenvoudige zichttest
* Een beoordeling van de veiligheid thuis
* Een eenvoudig onderzoek naar uw denkvermogens
* Onderzoek van uw hartritme
* Opnemen van uw bloeddruk, terwijl u van houding verandert (van zitten naar staan)
* Beoordeling van voeten en schoenen
* Beoordeling van enige stoornis van het zenuwstelsel, zoals een beroerte of de ziekte van Parkinson

De therapeut zal ook:

* Met een simpele test de kracht in uw benen meten, zoals door het opnemen van de tijd die het kost om uit een stoel op te staan.
* Vaststellen hoe snel en stabiel u loopt
* Uw evenwicht beoordelen – bijvoorbeeld, door u op 1 been te laten staan of uit een stoel op te staan en te lopen
* Speciale tests gebruiken om uw evenwicht te meten

Gebaseerd op de resultaten van het onderzoek zal uw fysiotherapeut een oefen- en trainingsprogramma opstellen om uw evenwicht en kracht te verbeteren. Een recente beoordeling van vele gepubliceerde studies toonde aan dat oefenprogramma’s voor thuis of in een groep goed werken om vallen te voorkomen. Deze programma’s zijn vooral dan effectief als evenwichtsoefeningen in een staande positie worden uitgevoerd zonder veel ondersteuning van de armen.

**Evenwichtstraining**

Evenwichtstraining is een belangrijk en effectief onderdeel gebleken van het voorkomen van vallen. Uw fysiotherapeut zal oefeningen opgeven, die uw vermogen om uw evenwicht te bewaren uitdagen, zoals op-één-been-staan, oog-volg bewegingen, doelfixatie, hoofdbewegingen, lopen met hoofdbewegingen, zwaaien en nog meet soorten oefeningen.

**Lopen en bewegen**

Als mensen heel langzaam of onvast lopen, lopen ze een valrisico. Uw fysiotherapeut uw loopvermogen verbeteren door uw dingen te laten doen zoals:

* Lopen met hoofdbewegingen
* Rondjes lopen
* Stabiliseren van uw lichaam tijdens lopen
* Hindernisbanen

Meer dan één ding tegelijk doen – op een veilige manier

Oudere volwassenen die moeite met lopen en praten tegelijk hebben, hebben een hoger risico om te vallen. Om de veiligheid tijdens de dagelijkse dingen te vergroten, kan uw fysiotherapeut een “dubbeltaken”-oefenprogramma opstellen. Dit soort training zal u uitdagen om uw loopsnelheid te behouden, terwijl u iets anders doet, zoals achteruit tellen, met iemand praten of een boodschappentas dragen.

**Krachttraining**

Krachtoefeningen zijn een sleutelonderdeel bij het voorkomen van vallen als ze samen met evenwichtsoefeningen worden gedaan. Uw fysiotherapeut zal krachtoefeningen opstellen, die zich richten op de kracht van uw bekken en beenspieren die belangrijk zijn voor het evenwicht.

**Aerobics**

Aerobics oefeningen zijn lichamelijke oefeningen met een relatief lage intensiteit en lange duur; ze kunnen helpen bij het verbeteren van bijna elk aspect van uw gezondheid. Lopen is één van de veiligste vormen van aerobics, ongeacht welk soort probleem u heeft. Zodra u bent begonnen met uw kracht- en evenwichtsprogramma, weet uw fysiotherapeut wanneer u klaar bent om met aerobics te beginnen. Afhankelijk van uw capaciteit, kan de therapeut u elke week drie loopsessies van 30 minuten laten doen.

**Onderricht**

Uw fysiotherapeut zal de tijd nemen om u uit te leggen hoe u het beste kunt omgaan met uw eigen valrisico. Uw therapeut kan het ook met u hebben over welke activiteiten u het beste kunt doen om uw kwaliteit van leven vast te houden.

**Omgaan met angst**

Het is voor u belangrijk om met uw fysiotherapeut te praten over mogelijke angst om te vallen. Uw therapeut zal met u werken aan het vaststellen of er activiteiten zijn, die u zou moeten vermijden. Uw therapeut zal ook met u werken om vast te stellen of uw angst ongegrond zou kunnen zijn en of er activiteiten zijn, die u juist zou moeten doen om sterk te blijven en uw evenwicht te bewaren.

**Buurtprogramma’s**

Er worden verschillende valprogramma's gegeven om vallen te voorkomen. Deze programma’s helpen mensen

* Hun valrisico te verkleinen
* Doelen te stellen om hun lichamelijke activiteit te vergroten
* Hun huis veiliger te maken
* Meer oefeningen te doen om kracht en evenwicht te vergroten.

Deze programma’s staan vaak onder leiding van vrijwillige coaches. Uw fysiotherapeut kan betrokken zijn bij het opzetten van zo’n programma en kan u helpen om in uw buurt een programma te vinden dat goed voor u is.
