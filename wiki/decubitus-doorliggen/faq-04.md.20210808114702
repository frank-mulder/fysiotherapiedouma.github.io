---
date:
author:
question: Hoe kan een fysiotherapeut helpen bij decubitus ?
draft: false
keywords:
type: faq
categories:
headless: true
---
Wondzorg is vanaf het begin onderdeel geweest van de fysiotherapiepraktijk. Gebaseerd op de uitkomsten van de evaluatie van de fysiotherapeut, met inbegrip van het nalopen van de medische voorgeschiedenis en een onderzoek van de wond, zal de therapeut behandelingen selecteren, waaronder training van de verzorger, krachtoefeningen, wondzorg, verbeteringen aan stoel of bed en coördinatie met andere gezondheidszorgverleners.



* **Train de familie en verzorgers in het herpositioneren** – Omdat decubitus meestal het gevolg is van langdurig contact van een lichaamsdeel met een bed of stoel, is herpositionering of het heen en weer verplaatsen van een patiënt tussen bed en stoel nodig om decubitus te helpen genezen. Fysiotherapeut zijn experts in het positioneren van mensen op verschillende oppervlakken, waaronder bedden, rolstoelen, toiletten, commodes of andere soorten stoelen en meubilair, en ook in het verplaatsen van het ene oppervlak naar het andere (“transfer maken” genaamd). De fysiotherapeut kan familieleden en verzorgers trainen om veilig te positioneren en transfers te maken.
* **Kracht verbeteren** – In veel gevallen ontstaat decubitus omdat mensen te zwak zijn om zelf van houding te veranderen. De fysiotherapeut zal een oefenprogramma ontwikkelen zodat iemand met decubitus zelf kan helpen bij positioneren en transfers maken, en zo ook helpen om letsel bij de verzorger te voorkomen. in sommige gevallen kan iemand met decubitus het vermogen om zonder hulp te positioneren terugkrijgen.
* **Wondzorg** – De fysiotherapeut is opgeleid in wondzorg en weet hoe “niet-levensvatbaar” of dood weefsel van een wond moet worden verwijderd (“debridement”). De therapeut kan scherpe instrumenten zoals scharen, scalpels of curettes. Uitgebreid debridement waarbij omliggend gezond weefsel moet worden weggesneden of waarbij algemene narcose nodig is, wordt door een chirurg uitgevoerd.
* Om decubitus te laten genezen is het juiste verband nodig. Verbandmiddelen zijn onder andere het juiste materiaal om wonden af te dekken of om diepere wonden op te vullen. De fysiotherapeut bepaalt welk soort verband gebruikt wordt en hoe vaak het vervangen moet worden. Meestal kunnen verzorgers door de fysiotherapeut worden opgeleid om wonden schoon te maken en het verband te vervangen. Terwijl decubitus geneest, zal de zweer waarschijnlijk veranderen en daarom ook de behandeling. De fysiotherapeut zal de wond bij elk bezoek beoordelen en het soort verband bepalen dat gebuikt moet worden en hoe vaak het vervangen moet worden.
* De fysiotherapeut zal uitleggen wat verwacht kan worden op het punt van genezing van de wond, welke signalen tussen de visites in op problemen kunnen duiden en wanneer contact met een arts of de spoedeisende hulp moet worden opgenomen.
* **Verbeter de zit- en ligoppervlakken** – Het oppervlak waarop iemand ligt of zit kan aan decubitus bijdragen. De fysiotherapeut zal de soorten oppervlak die worden gebruikt bekijken en indien nodig aanbevelingen doen voor een ander oppervlak. Aanbevolen oppervlakken kunnen speciale bedden zijn, matrassen, of kussens van materiaal waardoor de hoeveelheid druk op kwetsbare delen van het lichaam wordt verminderd.
* **Overleg met andere gezondheidszorgverleners** – Het is mogelijk dat een aantal gezondheidszorgverleners betrokken zijn bij de zorg van iemand met decubitus. Een fysiotherapeut zal de zorg met artsen, verpleegkundigen, diëtisten en anderen communiceren en coördineren om de genezing zoveel mogelijk te verzekeren en om nieuwe zweren te voorkomen.
