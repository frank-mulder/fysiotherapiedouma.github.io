---
date:
author:
question: Hoe wordt decubitus vastgesteld?
draft: false
keywords:
type: faq
categories:
headless: true
---
De fysiotherapeut zal een volledige evaluatie doen, inclusief het indelen van de decubitus op basis van de door de National Pressure Ulcer Advisory Panel (NPUAP) opgestelde systematiek:



* Stadium I decubitus – aanhoudend rode huid ten gevolge van het te lang in dezelfde houding blijven. Bij donkere huid kan de huid paars lijken. De huid kan warmer aanvoelen dan het omliggende gebied.
* Stadium II decubitus – een ondiepe wond, die slechts gedeeltelijk in de huid reikt, meestal veroorzaakt door wrijving.
* Stadium III decubitus – een diepere wond, die door alle huidlagen heen reikt, inclusief vetweefsel onder de huid.
* Stadium IV decubitus – een wond die dieper gaat dan alleen de huid, tot in de spier, pees, gewrichtsband of bot; het kan zelfs zenuwen en bloedvaten blootleggen.

Deze stadia laten niet per se zien hoe ernstig de decubitus is, zweren ontwikkelen zich ook niet altijd van het ene stadium in het volgende. Wat eruit ziet als een “simpele” stadium I decubitus kan een lichte huidirritatie zijn - of kan een grote hoeveelheid aangedaan weefsel eronder maskeren.

Als sprake is van bloedblaren, of van paarse of kastanjebruine gebieden op wat op het oog onaangedane huid is, kan dat betekenen dat het weefsel onder de onaangedaan lijkende huid dood is. Aan de andere kant kan sprake zijn van een omvangrijke hoeveelheid dood weefsel, terwijl de huid helemaal niet aangedaan lijkt. Hierdoor is het mogelijk dat een grote zweer binnen een paar dagen “uit het niets” opdoemt. Spier- en ander weefsel in de buurt van bot kan door druk beschadigd zijn voordat de huid kapot gaat en een grote, tot op het bot doorlopende, wond laten zien. Een gedetailleerd onderzoek door een fysiotherapeut of ander gezondheidszorgverlener is hier nodig.

Op basis van het onderzoek zal de fysiotherapeut besluiten of nader onderzoek of overleg met een andere zorgverlener nodig is. In sommige gevallen kan een operatie of het voorschrijven van antibiotica door een arts noodzakelijk zijn.
