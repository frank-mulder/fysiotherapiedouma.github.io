---
author: carmen-van-eijck-wilmink
date: 2017-01-11 11:52:34+00:00
draft: false
title: Verrekking van de buitenste knieband
type: wiki
url: /wiki/verrekking-buitenste-knieband/
categories:
- Knie
tags:
- buitenste knieklachten
- knieklachten
- stijfheid
- zwakte
- zwelling
videos:
  - R-wDoUyQ5gY
  - rYv2QUNXbI0
  - D8AsfDZVqKo
  - RIL_mhNtC-s
  - vvyV5OqrbF4
---

## Letsel aan de laterale collaterale knieband?


De laterale collaterale [knie](/categories/knie/).and is een dikke, sterke strook weefsel, die het dijbeen met het scheenbeen verbindt. Het bevindt zich aan de buitenzijde van de knie. Het helpt om de knie stabiel te houden. Het is één van meerdere laterale kniebanden, die de knie ondersteunen. De buitenste knieband kan beschadigd raken als de knie aan de binnenkant is geraakt, waardoor de knie naar buiten drukt, of als de knie te snel of te krachtig gestrekt wordt (hyperextensie), waardoor spanning op de buitenkant van de knie ontstaat. De buitenste knieband kan verrekt raken, gedeeltelijk gescheurd of helemaal afgescheurd.


## Hoe voelt verrekking van de buitenste knieband ?



Met een beschadigde buitenste knieband kunt u het volgende voelen:



* Zwelling aan de buitenkant van de knie
* Pijn aan de buitenkant van de knie
* Gevoeligheid aan de buitenkant van de knie
* Het gevoel dat de knie op slot staat, vast staat, doorknikt of doorzakt bij beweging

De [pijn](/wiki/pijn/) van letsel aan de buitenste knieband kan mank lopen veroorzaken.


## Hoe wordt verrekking van de buitenste knieband vastgesteld?


Uw fysiotherapeut kan ook speciaal onderzoek doen om de waarschijnlijkheid dat u een verrekking van de buitenste knieband heeft vast te stellen. Uw fysiotherapeut zal licht op de buitenkant van uw knie drukken om te zien of de aanraking pijnlijk is en op de binnenkant drukken om te zien of dat pijn aan de buitenkant oplevert. Uw fysiotherapeut kan ook aanvullend onderzoek doen om vast te stellen of andere delen van uw knie bezeerd zijn en zal u ook observeren als u loopt.

Om een definitieve diagnose te stellen, zal uw fysiotherapeut samenwerken met een orthopeed of een andere aanbieder van gezondheidszorg. Zij kunnen verder onderzoek aanvragen, zoals een röntgenfoto om de diagnose te bevestigen en om andere schade aan de knie, inclusief breuken, uit te sluiten.


## Hoe kan een fysiotherapeut helpen bij verrekking van de buitenste knieband ?


Uw fysiotherapeut zal met u werken aan het ontwikkelen van een specifiek behandelprogramma dat uw herstel zal bevorderen, inclusief oefeningen voor thuis. Fysiotherapie helpt u om terug te keren naar uw normale activiteiten en levensstijl. De tijd die nodig is om van de aandoening te herstellen varieert, maar verbetering treedt in het algemeen op na 4 tot 6 weken.

Gedurende de eerste 24 tot 48 uur na het letsel, zal uw fysiotherapeut u adviseren om:



* Het gebied te laten rusten door krukken of een brace te gebruiken, of door niet te lopen of activiteiten te verrichten die pijn opleveren.
* IJspakkingen te gebruiken op het gebied: 15-20 minuten, elke 2 uur
* Met een arts te overleggen voor eventuele medicijnen of diagnostisch onderzoek.

Uw fysiotherapeut zal gaandeweg met u gaan werken om:


### Pijn en zwelling te verminderen


Uw fysiotherapeut kan verschillende behandelingen of technieken gebruiken om de pijn en zwelling te beheersen en verminderen, inclusief ijs, warmte, ultrasound, elektrische stimulatie, tape, oefeningen en hands-on therapie, zoals massage.


### Beweging te verbeteren bij een overstrekte knieband


Uw fysiotherapeut zal specifieke activiteiten en behandelingen uitkiezen om te helpen de normale beweging in knie en been te herstellen. Dit kan beginnen met “passieve” bewegingen, die uw fysiotherapeut voor u uitvoert door uw been en [kniegewricht](/categories/knie/) zachtjes te bewegen, en verdergaan met actieve oefeningen en rekkingen die u zelf doet.


### Flexibiliteit te verbeteren


Uw fysiotherapeut zal vaststellen of een of meerdere van uw beenspieren stijf zijn en u leren hoe u die kunt rekken.


### Kracht te verbeteren


Sommige oefeningen helpen de genezing op elk niveau van herstel. Uw fysiotherapeut zal die oefeningen en apparaten kiezen, die goed zijn om in uw specifieke situatie uw kracht en wendbaarheid langzaam maar zeker te herstellen. Dit kunnen manchet-gewichten zijn, gewichthef apparatuur en cardio-apparatuur zoals loopbanden of oefenfietsen.


### Evenwicht en wendbaarheid verbeteren


Het is belangrijk om na een blessure uw evenwichtsgevoel weer terug te krijgen. Voor atleten is het herstel van wendbaarheid ook belangrijk. Uw fysiotherapeut zal u oefeningen leren waarmee u uw evenwichts- en wendbaarheidsvaardigheden verbetert.


### Snelheid herstelperiode verbeteren


Uw fysiotherapeut is opgeleid en ervaren in het kiezen van de beste behandelingen en oefeningen om u te helpen herstellen, weer aan de gang te gaan en om uw doelen sneller te behalen dan u in uw eentje zou kunnen doen.


### Helpen snel weer aan het werk te kunnen


Uw fysiotherapeut zal uw doelen met u bespreken en ze gebruiken om weer aan te gang te kunnen op het werk, sport en in en om huis. Uw behandelprogramma helpt u om deze doelen te behalen op de meest veilige, snelle en effectieve manier. Uw fysiotherapeut zal u oefeningen voor werk en sport leren en oefeningen om uw doelen te behalen.


## Is een operatie nodig bij een verrekking van de buitenste knieband?


Een operatie komt bijna niet voor bij letsel aan de buitenste knieband. Als andere delen van de knie tegelijk met de buitenste knieband beschadigd zijn, kunt u aanvullende behandeling voor deze blessures nodig hebben, waaronder een operatie. Als een operatie nodig is, zult u gedurende een aantal weken een herstelprogramma gaan doorlopen met uw fysiotherapeut, die u zal helpen om de pijn te minimaliseren, beweging, kracht en wendbaarheid terug te krijgen en zo snel mogelijk weer normaal aan de gang te gaan.


## Kan verrekking van de buitenste knieband voorkomen worden?


Uw fysiotherapeut kan een oefenprogramma voor thuis aanbevelen om de [spieren](/categories/spieren/) rond uw knie, bovenbeen en buik te versterken en de strekken om letsel in de toekomst te voorkomen. Dit kan kracht en flexibiliteitsoefeningen voor het been, de knie en de kern (buik) spieren inhouden.

Om te voorkomen dat het letsel terugkomt, kan uw fysiotherapeut u adviseren om:



* De juiste houding van de knie te leren wanneer u sport
* Consequent een flexibiliteits- en krachttrainingsprogramma te doorlopen, specifiek voor de hamstrings (de achterkant van de dij) en de quadriceps (voorkant van de dij), om een goede lichamelijke conditie te behouden, ook als het sportseizoen afgelopen is.
* Evenwichts- en wendbaarheidsoefening doen
* Altijd een warming-up te doen voordat u begint met sporten of zware lichamelijke activiteit
* Goede en goed passende schoenen te dragen
* Een gezond gewicht aan te houden.
