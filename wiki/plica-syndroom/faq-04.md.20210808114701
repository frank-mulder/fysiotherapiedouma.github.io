---
date:
author:
question: Hoe kan een fysiotherapeut helpen bij Plica syndroom?
draft: false
keywords:
type: faq
categories:
headless: true
---
U zult met uw fysiotherapeut samenwerken om een plan te maken om uw specifieke doelen te behalen. Daarvoor zal uw therapeut behandelstrategieën kiezen op één of meer van de volgende gebieden:



* Er zijn veel strategieën voor pijnbestrijding voorhanden, zoals het toepassen van ijs op het gebied of het gebruik van therapieën zoals iorontoforese (een medicinale plakker op de huid die elektrisch is geladen en gebruikt wordt om pijn en ontsteking te verminderen) of therapeutische ultrasound.
* Uw knie, heup of voet zou onjuist kunnen bewegen, waardoor de druk aan de voorkant van de knie toeneemt. Zelf-stretching en technieken voor manuele therapie (massage en beweging), die op het onderlichaam worden toegepast om de mobiliteit in de knie, heup en voet te herstellen en te normaliseren, kunnen deze druk verminderen.
* **Manuele therapie.** Uw therapeut kan [hands-on behandelingen](/manuele-therapie/) toepassen – waarschijnlijk op uw knie en heup – om uw spieren en gewrichten te bewegen en zo hun mobiliteit en kracht te verbeteren. Deze technieken richten zich vaak op gebieden die u lastig zelf kunt behandelen.
* Spierzwakte of –onevenwichtigheid kan leiden tot afwijkende krachten aan de voorkant van de knie. Uitgaande van uw specifieke aandoening, zal uw fysiotherapeut een veilig, persoonlijk en progressief weerstandsprogramma voor u maken, waarschijnlijk gericht op uw kern (buik en onderrug) en onderste ledematen. U kunt beginnen met het doen van stretchoefeningen terwijl u ligt (bijv. uw been optillen terwijl u in verschillende houdingen ligt). Daarna kunt u verdergaan met staande oefeningen (bijv. hurken vanuit stand). Uw fysiotherapeut zal kiezen welke oefeningen goed voor u zijn, uitgaande van uw leeftijd en lichamelijke conditie.
* **Functionele training.** Zodra uw pijn, kracht en mobiliteit beter worden, kunt u veilig terug gaan keren naar meer veeleisende activiteiten. Om de druk op de knie en het risico op herhaald letsel zo klein mogelijk te houden, is het belangrijk om uw lichaam veilige en beheerste bewegingen aan te leren. Gebaseerd op uw doelen en de bewegingsbeoordeling, zal uw fysiotherapeut een serie activiteiten bedenken die u helpen om te leren hoe u uw lichaam op de juiste manier gebruikt en beweegt om de taken uit te voeren, die nodig zijn om uw doelen te halen.
* **Patiënt educatie.** Uw therapeut zal samen met u de externe factoren waardoor u pijn krijgt, zoals de keuze van oefeningen, de hoeveelheid oefening die u doet, of uw schoeisel, identificeren en aanpassen.

Fysiotherapie bevordert herstel van plica syndroom door het aanpakken van alle bijdragende factoren, zoals pijn en gebrek aan kracht, soepelheid of lichaamscontrole. Uw fysiotherapeut kan ook een periode van relatieve rust aanbevelen en u daarna voorzichtig terug naar uw normale activiteitenniveau begeleiden.


### Als een operatie nodig is


Als de pijn die u heeft door een plica syndroom niet na een paar weken fysiotherapie beter wordt, kan een arthroscopische operatie nodig zijn. Uw chirurg maakt dan twee kleine sneetjes aan de voorkant van de knie en haalt het geïrriteerde weefsel weg. Na de operatie zal uw revalidatie zich in eerste instantie richten op het verminderen van de pijn en het herstel van mobiliteit en kracht. Uw fysiotherapeut zal daarna gericht de factoren gaan aanpakken waardoor uw plica geïrriteerd is geraakt, zodat het risico op meer letsel in de toekomst zo klein mogelijk is. Terwijl u vooruit gaat, zal uw fysiotherapeut u helpen om systematisch activiteiten te herintroduceren, waaronder traplopen, hurken en uw vrijetijdsactiviteiten.
