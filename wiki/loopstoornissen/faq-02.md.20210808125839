---
date:
author:
question: Hoe worden loopstoornissen vastgesteld?
draft: false
keywords:
type: faq
categories:
headless: true
---
Er zijn veel verschillende strategieën en instrumenten, die  een fysiotherapeut kunnen helpen bij het vaststellen van een [loopstoornis](/categories/loopstoornis/). Terwijl andere zorgprofessionals opgeleid zijn om te screenen op aandoeningen, die mogelijk verwant zijn aan een afwijkende tred, is een fysiotherapeut de expert in het vaststellen van de daadwerkelijke soort loopstoornis. Uw fysiotherapeut zal u dingen vragen als:



* Wanneer viel u op dat u anders liep?

* Wordt het probleem erger of minder erg?
* Heeft het geleid tot een val of tot enig ander probleem?
* Heeft u [pijn](/wiki/pijn/) als u loopt?
* Zijn er recente veranderingen in uw medische geschiedenis of zijn er veranderingen in uw medicijngebruik?

Uw fysiotherapeut zal ook bepaalde tests doen om meer over uw aandoening te leren. De beoordeling omvat onder andere:



* **Observatie. **Uw fysiotherapeut zal u vragen om heen en weer te lopen om te zien of er afwijkingen in uw looppatroon zijn.
* **Metingen van de loopsnelheid.** Uw fysiotherapeut zal uw loopsnelheid meten. Onderzoeken hebben laten zien dat complicaties zoals [vallen](/wiki/vallen/) te maken hebben met hoe snel u loopt.
* **Evenwichtstests.** Uw fysiotherapeut zal ook uw [evenwicht](/categories/evenwicht/) beoordelen om uw valrisico vast te stellen.
* **Metingen van kracht en bewegingsbereik.** Deze onderzoeken kunnen helpen vaststellen of de stoornis te wijten is aan musculoskeletale beperkingen. Een fysiotherapeut kan tools gebruiken, zoals een goniometer om uw gewrichtsmobiliteit te meten, of een dynamometer om uw kracht te meten.
* **Reflex-** **en zintuigelijke screening.** Deze metingen helpen uw fysiotherapeut om vast te stellen of sprake is van een neurologische (hersenen of zenuwstelsel) aandoening.
