---
author: piet-douma
date: 2017-02-23 13:59:20+00:00
draft: false
title: Melatonine
type: wiki
url: /wiki/melatonine/
categories:
- Slapen
tags:
- doorslapen
- inslapen
- jetlag
- melatonine
- slapen
---




## Melatonine










Dit slaaphormoon komt voor bij zowel mensen, dieren als planten. Het maakt niet alleen slaperig maar het bestuurt tevens lichamelijke functies zoals de spijsvertering of het lichamelijk herstel gedurende de nacht.




Melatonine wordt geproduceerd door de pijnappelklier. Dit is een heel klein gebied in onze hersenen. Via lichtgevoelige sensoren in het netvlies van onze oog, wordt de pijnappelklier gestimuleerd wanneer het 's avonds donkerder wordt. Er wordt dan steeds meer Melatonine aangemaakt. Het begint ongeveer vanaf acht uur 's avonds, de top ligt rond middernacht waarna het vervolgens weer afvlakt. 's Morgens is de Melatonineproductie sterk gedaald.




De reden dat kinderen meer slapen dan volwassenen is dat de productie bij kinderen heel hoog is. Omstreeks je veertigste levensjaar is het al merkbaar dat de productie afneemt; men slaapt oppervlakkiger. Verder kun je last hebben van korter slapen, slaapstoornissen en frequent wakker worden. Dit is vooral bij ouderen het geval.













## Waar dient Melatonine voor?







Je wordt op een natuurlijke manier slaperig gemaakt door Melatonine. Je ademhaling wordt vertraagd (dit uit zich in gapen) en je lichaamstemperatuur wordt verlaagd. Melatonine zorgt ervoor dat je sneller in slaap valt en dat je een goed slaapritme krijgt. Wanneer je de neiging hebt om aldoor later naar bed te gaan en later op te staan, kan het ritme weer verbeterd worden door het innemen van Melatonine supplementen. Het is wel van belang dat je de inname goed timed. Dit is te zien op het etiket. Tevens schijnt Melatonine tegen winterdepressies te helpen.




Melatonine is bovendien een heel sterk anti-oxidant. 's Nachts vind er lichamelijk herstel plaats waar Melatonine bij helpt. Ontstekingen worden verminderd en de werking van het immuunsysteem wordt versterkt. Aan de andere kant zorgt slaapgebrek ervoor dat je meer vatbaar bent voor ziekte.




Tot slot: Melatonine heeft een anti-verouderend effect op je lichaam. Zodoende een schoonheidsslaapje! 














## Melatonine, het redmiddel bij jouw slaapproblemen







Het slaaphormoon Melatonine kan je slapeloosheid, verstoord nachtritme e.d. verhelpen. Het is gewoon verkrijgbaar bij de drogist of apotheek, zonder recept. Het kan ook door artsen worden voorgeschreven aan mensen met bijvoorbeeld autisme of ADHD. Bij hen kan het biologisch ritme namelijk zijn aangetast: ze gaan later slapen en worden 's morgens later wakker. Dit omdat het biologisch ritme langer duurt dan 24 uur per dag. Om het 24-uursritme weer te herstellen, kan Melatonine worden ingenomen.




Daarbij kan het slaapritme worden hersteld bij mensen die veel nachtdiensten werken of mensen die veel vliegen en kampen met een jetlag.




Tot slot is Melatonine een goed middel bij blinde mensen. Omdat zij geen daglicht zien, kan hun slaapritme worden verstoord.













Wat betreft de dosering: er is geen aanbevolen dagelijkse hoeveelheid. Het is een lichaamseigen stof dus het is niet een vereist mineraal of vitamine. Er is echter wel een maximum dosis bepaald voor voedingssupplementen namelijk vijf milligram per dag.













## Tijdstip van inname







Timing is het meest cruciale bij het gebruik van Melatonine. Gelukkig kan ons lichaam de Melatonine snel en efficiënt afbreken d.m.v. daglicht; anders zouden we steeds in slaap vallen door de binnengekomen Melatonine wat bijvoorbeeld in bananen, tomaten en kersen zit.




Het heeft geen zin om overdag Melatonine in te nemen. Dit gaat in tegen het ingeschapen ritme.




Het meest optimale tijdstip om Melatonine in te nemen is één tot drie uur voordat je gaat slapen, op zijn laatst vóór middernacht. Het wordt afgeraden om na middernacht in te nemen want ook dat gaat in tegen het natuurlijk slaapritme. Wanneer je de Melatonine op verkeerde tijdstippen inneemt, kan dat zelfs resulteren in slaapstoornissen.




Ter voorkoming van jetlags is het noodzakelijk om de inname van Melatonine twee tot drie dagen voor vertrek al te starten. Je neemt de Melatonine dan in als het op de plaats van bestemming tussen de 22:00 en 24:00 uur is. Als voorbeeld: je wilt naar New York reizen, waar de klok zes uur vroeger staat dan in Nederland. Dan is het beste tijdstip voor inname tussen 16:00 en 18:00 Nederlandse tijd. Eenmaal aangekomen in New York, kun je de Melatonine het beste innemen tussen 22:00 en 24:00 uur (New Yorkse tijd), totdat de jetlag beëindigd is. Dit is gewoonlijk binnen twee dagen.




Stel, je reist naar Singapore waar het zes uur later is, dan kun je de Melatonine het beste innemen tussen 4:00 en 6:00 uur 's morgens Nederlandse tijd.













## Tot slot nog drie weetjes over Melatonine:







**1.** We hebben meer last van een jetlag bij vliegen in oostelijke richting dan bij een reis naar westelijke richting. Waar komt dat door? Omdat de oostelijke tijdzone later is dan in Nederland, oftewel je moet 'vroeger' gaan slapen dan het Nederlands tijdstip, dat wat je gewend bent.




**2.** Van nature komt Melatonine voor in natuurlijke producten zoals diverse planten, in kersen, bananen en druiven, in granen, kruiden en olijfolie. Deze Melatonine wordt opgenomen in het menselijk lichaam. Er wordt gedacht dat dit een positieve werking heeft op de gezondheid.




**3.** De lichamelijke productie van Melatonine kun je 's nachts op gang houden. Licht is een sein voor het lichaam om de productie van Melatonine stop te zetten. Kortom; licht moet je 's nachts zien te beperken door bv. een slaapmasker of lichtverduisterende gordijnen.
