---
date:
author:
question: Hoe kan een fysiotherapeut helpen bij Alzheimer?
draft: false
keywords:
type: faq
categories:
headless: true
---
Voor mensen met de ziekte van Alzheimer laat onderzoek zien dat:



* Fysieke activiteit het geheugen kan verbeteren.
* Regelmatige oefening de ontwikkeling van dementie en Alzheimer kan vertragen.
* Regelmatige oefening de achteruitgang in het vermogen om dagelijkse activiteiten uit te voeren bij mensen met Alzheimer kan vertragen.

Als bewegingsexperts kunnen fysiotherapeuten oefenprogramma’s ontwikkelen voor mensen met allerlei gezondheidsproblemen, inclusief de ziekte van Alzheimer.

In de eerste en middelste stadia van de ziekte van Alzheimer focussen fysiotherapeuten zich op het mobiel houden van mensen en het helpen door te gaan met hun rol in huis en de gemeenschap. In de latere stadia van de ziekte, kunnen fysiotherapeuten helpen om mensen zolang mogelijk de dagelijkse dingen te laten blijven doen, wat de last op familieleden en verzorgers vermindert. Fysiotherapeuten kunnen verzorgers en familie ook instrueren over het verbeteren van de veiligheid en regelen van de behoeftes van een familielid met de ziekte van Alzheimer. Fysiotherapie kan helpen om de kwaliteit van leven te verbeteren en mogelijk de noodzaak tot opname uit te stellen.

Mensen met de ziekte van Alzheimer ontwikkelen andere leeftijdgebonden aandoeningen, zoals artritis, [vallen](/wiki/vallen/) of botbreuken. Fysiotherapeuten zijn getraind om deze aandoeningen te behandelen bij met mensen met de ziekte van Alzheimer. Therapeuten houden rekening met de impact van de ziekte op andere gezondheidsaandoeningen, op gezondheid in het algemeen en op ieders vermogen om belangrijke instructies te begrijpen.

De therapeut kan verschillende leermethodes, technieken om instructies gemakkelijker te maken en unieke methodes gebruiken, waaronder:

* **Visuele, verbale en fysieke aanwijzingen** – De fysiotherapeut geeft visuele aanwijzingen zoals het aanwijzen van objecten of gebaren. Bijvoorbeeld, door beide handen boven het [hoofd](/categories/hoofd/) te houden kan men de persoon laten weten op te staan. Aanwijzingen kunnen ook verbaal gegeven worden met korte, simpele of een-staps instructies. Fysieke aanwijzingen, zoals het vasthouden van iemands [hand](/categories/hand/) om te gaan wandelen. Soms worden 2 of 3 verschillende technieken tegelijk gebruikt.
* **Spiegelen** – Met deze techniek dient de fysiotherapeut als ‘spiegel’, direct voor de persoon om te laten zien hoe te bewegen. Om de persoon te helpen zijn of haar rechterarm op te tillen, zou de linkerarm van de therapeut opgetild worden.
* **Opsplitsen van taken** – Fysiotherapeuten zijn getraind in het geven van stap-voor-stap instructies door het opsplitsen van de taak in korte simpele ‘onderdelen”, die apart uitgevoerd worden. Bijvoorbeeld, als de therapeut een persoon wil leren om veilig van liggend in bed naar zittend in een stoel te komen, kan de therapeut de persoon in aparte stappen laten oefenen om op de zij te rollen, dan omhoog te drukken naar zit, dan naar een stoel te gaan.
* **Ketenen** – De fysiotherapeut kan stap-voor-stap instructies geven door de ene stap aan de andere vast te maken tot een ingewikkelder patroon. Deze techniek wordt gewoonlijk gebruikt zodra het opsplitsen van taken succesvol is geweest en brengt de verschillende bewegingsstappen, van liggen in bed tot zitten in een stoel, samen in een vloeiende beweging.
* **Hand in hand begeleiding** – De fysiotherapeut neem de hand of een ander lichaamsdeel van de persoon die wil bewegen of een taak wil volbrengen en geleidt dat lichaamsdeel door de beweging.

Hoewel mensen met de ziekte van Alzheimer meestal het vermogen om te lopen tot in de laatste stadia van de ziekte behouden, kunnen evenwichts- en coördinatieproblemen leiden tot problemen bij het lopen. De fysiotherapeut zal de [spieren](/categories/spieren/) trainen om te “leren” reageren op veranderingen in de omgeving, zoals ongelijke of instabiele oppervlakken.
