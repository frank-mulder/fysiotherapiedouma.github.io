---
date:
author:
question: Hoe kan een fysiotherapeut helpen bij sleutelbeenfractuur?
draft: false
keywords:
type: faq
categories:
headless: true
---
De meeste sleutelbeenfracturen worden zonder een operatie behandeld. De betrokken [arm](/categories/arm/) wordt in een mitella of een sling gelegd ter bescherming en om het gewicht te dragen voor meer comfort. Fysiotherapie begint meestal al snel om de [pijn](/wiki/pijn/) en zwelling te verminderen. Als u beweging van de arm kunt verdragen, zal uw fysiotherapeut u lichte oefeningen van de [schouder](/categories/schouder/) en [elleboog](/categories/elleboog/) voorschrijven om stijfheid te voorkomen en om u te helpen om de volledige beweging terug te krijgen.

Als de genezing voortschrijdt zullen de pijn en zwelling langzamerhand verdwijnen. Als uw arts voldoende genezing ziet, zal die uw fysiotherapeut vragen om u te begeleiden in verminderd gebruik van de mitella. Uw oefeningen worden onder leiding van uw fysiotherapeut ook steeds actiever om zwakte en stijfheid te voorkomen en volledige beweging terug te krijgen.

Na 6 tot 8 weken, of zodra het bot voldoende genezing laat zien, begint meer inspannende krachttraining. Uw fysiotherapeut zal een “terug-naar-normaal” oefenprogramma voor u ontwikkelen, gericht op uw activiteiten in werk en sport.

Genezingstijden verschillen tussen mensen door verschillen in leeftijd, gezondheid en de complexiteit van het letsel. De meeste patiënten keren na 6 weken terug naar niet-inspannende activiteiten en na 9 tot 12 weken naar inspannende activiteiten.

**Post operatief**

Fysiotherapeutische revalidatie na een operatie is vergelijkbaar met niet-operatieve gevallen, maar de voortgang van het programma zal een strak, door de chirurg opgesteld, schema volgen. Fysiotherapie begint normaliter direct na de operatie en duurt ongeveer 8 tot 12 weken.

In de eerste week na de operatie zal uw fysiotherapeut u helpen om de pijn en zwelling onder controle te krijgen en kan beginnen met wat lichte bewegingsoefeningen. U zult nog een mitella of sling dragen voor steun en comfort. Gedurende de volgende weken zal uw fysiotherapeut u helpen om het oefenprogramma gaandeweg op te voeren.

Na 4 weken, als op de röntgenfoto’s een goede positie en stabiliteit is te zien, zal uw fysiotherapeut u helpen om het volledige bewegingsbereik in uw schouder te behalen. Na 6 tot 8 weken, als de foto’s voldoende genezing laten zien, zal de behandeling ook kracht- en weerstandsoefeningen gaan omvatten.

Deze periodes zullen per persoon verschillen, gebaseerd op verschillen in leeftijd, gezondheid, de complexiteit van het letsel en de operatie.

**Hoe kan een fysiotherapeut voor en na een operatie helpen?**

Niet alle sleutelbeenfracturen kunnen voorkomen worden. U kunt het risico op letsel echter verkleinen door de juiste bescherming te dragen als u sport, zoals schouderbescherming voor football. U kunt het risico ook beperken door niet te [vallen](/wiki/vallen/). Om uw valrisico te verkleinen, is het belangrijk om in uw hele leven sterk en fit te blijven.
