---
date:
author:
question: Wat is dyspraxie?
draft: false
keywords:
type: faq
categories:
headless: true
---
Dyspraxie of DCD (developmental coordination disorder) is een (neurobiologische ontwikkelings-) stoornis van de motoriek, die niet verwant is aan lichamelijke stoornissen zoals cerebrale parese of stoornissen van de intelligentie zoals een geestelijke beperking. De coördinatie van kinderen met DCD is aanmerkelijk lager dan het voor de leeftijd van het [kind](/categories/kind/) verwachte niveau, en deze motorische problemen hebben significante impact op de dagelijkse schoolprestaties en activiteiten. Deze kinderen hebben geen algemene medische stoornis of een pervasieve ontwikkelingsstoornis, zoals kinderen waarbij [autisme](/wiki/autismespectrumstoornis/) is vastgesteld.

DCD treft delen van de hersenen, die beweging leren of “onthouden”. Daardoor kan elke motorische taak nieuw lijken voor het kind, hoe vaak die ook al is herhaald. Bewegingen worden niet automatisch of voelen niet normaal of typerend voor het kind. Kinderen met DCD kunnen moeite hebben met het imiteren van bewegingen of het leren van nieuwe motorische vaardigheden.

Jongens worden iets vaker met DCD gediagnosticeerd dan meisjes. Kinderen met DCD hebben vaak nog andere, separate aandoeningen, zoals ADHD (attention deficit hyperactivity disorder), spraak- of taalbeperkingen, moeite met zelfrespect, gedrag of emoties. Kinderen met DCD ontwikkelen vaak een slechte gezondheid en conditie, neigen door inactiviteit naar overgewicht en hartziektes.

DCD houdt gedurende iemands hele leven aan. Kinderen en jongvolwassenen kunnen hun situatie echter verbeteren met hulp van fysiotherapeuten en andere zorgverleners. Kinderen met DCD kunnen ook het gebruik van nieuwe bewegingsstrategieën aanleren en, onder begeleiding, ontspannings-, vrijetijds- en bezigheidsactiviteiten identificeren, die tot een meer positieve en waardevolle levensstijl leiden.
