---
date:
author:
question: Hoe kan een fysiotherapeut helpen bij een gebroken elleboog?
draft: false
keywords:
type: faq
categories:
headless: true
---
Na een gebroken [elleboog](/categories/elleboog/) zal uw fysiotherapeut een persoonlijk behandelprogramma opstellen om te helpen de mobiliteit en kracht van de elleboog te verbeteren, de zwelling te verminderen en het gebruik van de [arm](/categories/arm/) voor het dagelijks leven en sport te herstellen.

**Terwijl uw elleboog in het gips of een mitella zit**

Terwijl het bot geneest, is uw arm in het gips of een mitella gefixeerd om genezing te bevorderen. Dit is ook het geval na een operatie. Tijdens de genezing is het belangrijk om zoveel mogelijk stijfheid, zwakte of zwelling te vermijden. Afhankelijk van de hoeveelheid beweging, die de arts voorschrijft voor uw type breuk of operatie, zal uw fysiotherapeut oefeningen voorschrijven om uw [schouder](/categories/schouder/), pols en [hand](/categories/hand/) te blijven bewegen, terwijl u in het gips zit of een mitella draagt.

Uw fysiotherapeut zal u helpen om zo onafhankelijk mogelijk te blijven door u te leren hoe u uw dagelijkse dingen kunt doen – zoals aankleden, op de computer werken, huishouden en zelfs sportoefeningen – terwijl u in het gips zit of een mitella draagt. Onder begeleiding van uw fysiotherapeut kunt u uw andere arm en benen trainen om uw fitheid tijdens het genezingsproces op peil te houden en op te bouwen.

**Wanneer het gips of de mitella eraf gaat**

Wanneer uw gips of mitella wordt verwijderd, is uw elleboog waarschijnlijk stijf en uw arm za zwak zijn, zeker na een operatie. Uw fysiotherapeut zal u helpen om permanent verlies van mobiliteit in de elleboog te voorkomen, dus wacht niet te lang met een afspraak! Uw therapeut zal uw elleboog onderzoeken en behandelingen kiezen, gebaseerd op uw specifieke lichamelijke problemen, doelen, hoeveelheid lichaamsbeweging en algemene gezondheid.

Uw fysiotherapeut kan behandelingen voorschrijven om u te helpen met:



* **Verlichten van [pijn](/wiki/pijn/) en zwelling. **Uw fysiotherapeut kan verschillende soorten behandelingen en elektro-thermische behandelwijzen gebruiken, zoals gespecialiseerde massage, elektrische stimulatie en ijspakkingen om de pijn en zwelling te verlichten.
* **Verbeteren van uw vermogen om te bewegen. **Uw fysiotherapeut zal specifieke activiteiten en behandelingen kiezen om te helpen bij het herstellen van de gewone mobiliteit in de elleboog en arm. Dat kunnen in eerste instantie “passieve” bewegingen zijn, die uw fysiotherapeut voor u doet om uw ellebooggewricht voorzichtig te bewegen en later actieve oefeningen en strekkingen, die u zelf kunt doen.
* **Verhogen van de flexibiliteit. **Uw fysiotherapeut kan voorzichtig hands-on behandelen ([manuele therapie](/manuele-therapie/)) om uw [gewrichten](/categories/gewrichten/) en [spieren](/categories/spieren/) vrijer en met minder pijn te laten bewegen. Deze technieken kunnen stretchen en therapeutische massage inhouden.
* **Verhogen van kracht.** Als uw fysiotherapeut zwakheid in uw arm- of handspieren vindt, zal uw therapeut de juiste oefeningen en apparatuur kiezen en u daarin onderrichten om langzaam maar zeker uw kracht en wendbaarheid terug te krijgen. Uw kunt apparatuur, zoals therapeutische banden, therapeutische klei en handgewichten, gebruiken om uw arm sterker te maken.
* **Verbeteren van het uithoudingsvermogen. **Na letsel is het belangrijk om het uithoudingsvermogen van uw armspieren te herstellen. Uw fysiotherapeut zal een activiteitenprogramma opstellen om u te helpen het uithoudingsvermogen dat u voor het letsel had terug te krijgen, zodat u ook weer terug kunt naar de dingen die u wilt doen.
* **Leer een thuisprogramma.** Uw fysiotherapeut zal u kracht- en stretchoefeningen voor thuis leren. Deze oefeningen zijn specifiek voor uw behoeften; als u ze doet zoals uw fysiotherapeut ze heeft voorgeschreven, kunt u uw herstel bespoedigen.
* **Terug naar activiteiten.** uw fysiotherapeut zal uw activiteitendoelen met u bespreken en zal die gebruiken om uw doelen voor herstel op het werk, sport en thuis vast te stellen. Uw behandelprogramma zal u helpen om uw doelen te behalen op de veiligste, snelste en meest effectieve manier mogelijk. Uw fysiotherapeut zal u oefeningen, activiteiten voor het werk en sport-specifieke technieken leren om u te helpen uw doelen te halen.
* **Versnel de hersteltijd.** Uw fysiotherapeut is opgeleid en ervaren in het kiezen van de beste behandelingen en oefeningen om u te helpen op een veilige manier te genezen, naar uw normale levenswijze terug te keren en om uw doelen sneller te behalen dan u in uw eentje kunt doen.
