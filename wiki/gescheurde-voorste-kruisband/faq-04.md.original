---
date:
author:
question: Hoe kan een fysiotherapeut helpen bij een gescheurde voorste kruisband?
draft: false
keywords:
type: faq
categories:
headless: true
---
Zodra een gescheurde voorste kruisband is vastgesteld, gaat u met uw chirurg en fysiotherapeut beslissen of u geopereerd zult worden of dat u kunt proberen om te herstellen zonder een operatie. Als u niet geopereerd wordt zal uw therapeut met u werken aan het herstel van spierkracht, uithoudingsvermogen en coördinatie, zodat u verder kunt met uw normale activiteiten. Soms kan de therapeut u helpen om te leren uw lichamelijke activiteit aan te passen zodat u minder druk op uw knie zet. Als u tot een operatie besluit, kan uw therapeut u zowel voor als na de procedure helpen.


### Behandeling zonder operatie


Recent onderzoek toont aan dat een specifieke groep patiënten (zogenaamde “copers”) succesvol kunnen zijn zonder een operatie. Deze patiënten hebben alleen letsel aan de voorste kruisband en geen momenten van “doorzakken” na het begin van het letsel. Er zijn specifieke functionele onderzoeken – zoals de Knee Outcomes Survey, de Global Rating of Knee Function en de timed hop test – die de fysiotherapeut kunnen helpen om deze groep patiënten te identificeren. Als u in deze categorie valt zal uw fysiotherapeut een specifiek fysiotherapeutisch programma voor u ontwikkelen met waarschijnlijk elektrische stimulatie van de quadriceps spier, cardiovasculaire versterking, traditionele spierversterking en evenwichtstraining.


### Behandeling vóór de operatie


Sommige orthopedische chirurgen verwijzen hun patiënten naar een fysiotherapeut voor een korte revalidatieperiode voor de operatie. Uw therapeut zal u helpen om de zwelling te verminderen, het bewegingsbereik van uw knie te vergroten en uw dijspieren (quadriceps) te versterken.

U kunt misschien een zogenaamde “quadriceps lag” hebben. Dit is wanneer u uw been recht in de lucht probeert te tillen, maar uw knie niet onder controle kunt houden en uw been een beetje buigt. Onderzoek toont aan dat verbetering hiervan voor de operatie tot betere resultaten na de operatie leidt. Uw therapeut kan elektrische stimulatie gebruiken om u te helpen uw been te strekken.


### Behandeling na de operatie


Uw orthopedisch chirurg zal u instructies voor na de operatie geven. Fysiotherapeuten hebben richtlijnen voor kniestabiliteit en bewegingsproblemen ontwikkeld en gepubliceerd, die de volgende acties aanbevelen:



* **Gewicht dragen** – U zult direct na de operatie krukken gebruiken om te lopen. De hoeveelheid gewicht die u op uw been mag zetten en hoe lang u de krukken moet gebruiken hangt af van het type hersteloperatie dat u heeft gehad. Uw fysiotherapeut zal u door dit deel van de revalidatie heen helpen.
* **IJs en druk** – Direct na de operatie zal uw fysiotherapeut de zwelling onder controle houden met kou, zoals een ijsmanchet dat om uw knie past en ook druk geeft.
* **Steun** – Bijna alle chirurgen geven u een brace om de beweging van de knie (bewegingsbereik) direct na de operatie te beperken. Sommigen zullen u een brace geven voor tijdens het sporten tijdens uw herstel. Uw fysiotherapeut zal de brace aanpassen en u leren om die veilig te gebruiken.
* **Oefeningen om uw vermogen om te bewegen te vergroten** – U zult direct na de operatie beginnen met een aantal oefeningen. In de eerste week zal uw fysiotherapeut u helpen met uw bewegingsbereik en u voorzichtige oefeningen leren, die u thuis kunt doen. De nadruk zal  liggen op het herstel van volledige beweging van de knie. Als u bent zoals de meeste mensen, zal dit enige tijd duren.
U gaat oefeningen doen zonder druk op de knie (onbelaste oefeningen genaamd) en oefeningen waarbij u gewicht op uw been zet (belaste oefeningen). Deze oefeningen kunnen zich richten op specifieke bewegingsonderdelen om uw net herstellende voorste kruisbanden te beschermen. Uw therapeut kan elektrische stimulatie gebruiken om te helpen met het herstel van de kracht in de quadriceps (dijspier) en met het laatste stukje strekking van de knie.
* **Oefeningen om uw kracht te vergroten** – In de eerste vier weken na de operatie zal uw fysiotherapeut helpen om het vermogen om gewicht op uw knie te zetten te vergroten door een combinatie van belaste en onbelaste oefeningen. De oefeningen richten zich op uw quadriceps en hamstrings (dijspieren) en kunnen zich beperken tot specifieke bewegingen om de nieuwe voorste kruisbanden te beschermen. Uw therapeut kan elektrische stimulatie gebruiken om te helpen de kracht in de quadriceps te herstellen.
In week 5 tot 12 kunt u weer beginnen te lopen zonder krukken en een normaal looppatroon terugkrijgen. Uw therapeut zal de intensiteit van uw oefeningen opvoeren en evenwichtsoefeningen aan uw programma toevoegen. Na 3 tot 4 maanden zouden uw dijspieren ongeveer 75% van de kracht van de spieren aan de niet-geblesseerde kant moeten hebben. In de periode zult u met uw fysiotherapeut terugkeer naar een hoger niveau van activiteit voorbereiden.
* **Terug naar sport en fysieke activiteit** – U kunt beginnen met evenwichtsoefeningen, hardlopen, springen, huppelen en met ander op uw sport gerichte oefeningen. Deze fase varieert sterk van persoon tot persoon.

Een studie toonde aan dat terugkeer naar middelmatige tot veeleisende sportbeoefening varieerde van 6 tot 12 maanden na de operatie. U bent klaar om weer te gaan sporten als:

* U geen pijn of zwelling meer ervaart
* U geen gevoel van instabiliteit meer heeft tijdens sportactiviteiten, zoals wegdraaien, springen en neerkomen.
* De kracht van uw quadriceps 90% is van uw gezonde kant
* De uitkomst van de hop test op 1 been 90% is van uw gezonde kant
