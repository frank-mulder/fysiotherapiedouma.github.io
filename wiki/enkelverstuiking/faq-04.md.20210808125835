---
date:
author:
question: Hoe kan een fysiotherapeut helpen bij een enkelverstuiking?
draft: false
keywords:
type: faq
categories:
headless: true
---
Fysiotherapeuten helpen mensen met enkelverstuikingen om sneller te herstellen dan ze zouden kunnen zonder behandeling. De tijd die nodig is om te herstellen van een enkelverstuiking varieert, maar resultaten kunnen meestal na 2 tot 8 weken verwacht worden.

Uw fysiotherapeut zal met u een specifiek behandelprogramma opstellen, dat voldoet aan uw behoefte en doelen. Gedurende de eerste 24 tot 48 uur na de diagnose, kan uw fysiotherapeut adviseren om:



* Het gebied rust te geven door elke activiteit die [pijn](/wiki/pijn/) doet te vermijden.
* Iedere 2 uur ijspakkingen op het gebied aan te brengen gedurende 15 tot 20 minuten.
* Met uw dokter te overleggen over verdere maatregelen, zoals medicatie of diagnostische onderzoeken.
* Loop zo snel en zoveel als mogelijk op de aangedane [voet](/categories/voet/), zonder dat de pijn of zwelling erger worden.
* Gebruik krukken of andere hulpmiddelen bij het lopen om de pijn te verlichten en het [evenwicht](/categories/evenwicht/) te ondersteunen.
* Zwachtel uw [enkel](/categories/enkel/) in of gebruik een enkelbrace voor steun en om zwelling te voorkomen.

Deze zelfbehandeling stelt u in staat om zo actief mogelijk te zijn met zo min mogelijk pijn en draagt bij aan een snelle genezing.

Uw fysiotherapeut zal met u werken om:

* **Pijn en zwelling te verminderen** – U zult leren hoe u dagelijkse en sport activiteiten vermijdt of aanpast om genezing te laten beginnen. Uw fysiotherapeut kan verschillende types behandelingen en technieken gebruiken om de pijn en zwelling te beheersen en verminderen, waaronder ijs, warmte, echoscopie, elektrisch stimulatie, tape, specifieke oefeningen en manuale therapie, zoals specialistische massage.
* **Beweging te verbeteren** – Uw fysiotherapeut zal specifieke activiteiten en behandelingen kiezen om te helpen de normale beweging van de enkel te herstellen. Dit kan beginnen met “passieve” bewegingen die de fysiotherapeut uitvoert om u voorzichtig de enkel en voet te laten bewegen en verdergaan met “actieve” oefeningen en rekkingen die u zelf doet.
* **Flexibiliteit te verbeteren** – Uw fysiotherapeut zal vaststellen of sommige voet-, enkel- of onderbeenspieren kort zijn en die gaan rekken en u te leren hoe u ze kunt rekken.
* **Kracht te verbeteren** – Enkelverstuikingen kunnen verband houden met zwakke, geblesseerde of ongecoördineerde beenspieren. Sommige oefeningen kunnen de genezing in elk stadium van herstel helpen; uw fysiotherapeut zal de juiste oefeningen en apparatuur voor u kiezen en u daarmee leren om te gaan, om langzaam maar zeker uw kracht te herstellen. Dit kunnen manchetgewichten zijn, rekbanden en apparatuur om gewicht te heffen.
* **Uithoudingsvermogen te verbeteren** – Het is belangrijk om na letsel het uithoudingsvermogen van uw [spieren](/categories/spieren/) te herstellen. Uw fysiotherapeut zal u oefeningen leren om uithoudingsvermogen te verbeteren, zodat u verder kunt met uw normale activiteiten. Cardio-oefeningen kunnen worden gebruikt, zoals loopbanden of oefenfietsen.
* **Evenwicht te verbeteren** – Het is belangrijk om na letsel uw evenwichtsgevoel te herstellen. Uw fysiotherapeut zal u oefeningen leren om uw evenwicht te verbeteren.
* **Wendbaarheid te verbeteren** – Snelheid en precisie zijn belangrijk bij atletiek en veel dagelijkse activiteiten. Uw fysiotherapeut zal u helpen om deze vaardigheden terug te krijgen ter voorbereiding op terugkeer naar sport en uw dagelijkse routine.
* **Een thuisprogramma te leren** –Uw fysiotherapeut zal u kracht- en rekoefeningen leren die u thuis kunt doen. Deze oefeningen zijn toegespitst op uw behoeftes; als u ze uitvoert zoals voorgeschreven door uw fysiotherapeut kunt u genezing versnellen.
* **Terug te keren naar activiteiten** – Uw fysiotherapeut zal activiteitsdoelen met uw bespreken en die gebruiken om uw hersteldoelen voor werk, sport en thuis op te stellen. Uw behandelprogramma helpt u om uw doelen veilig, snel en effectief te bereiken. Uw fysiotherapeut zal u oefeningen leren, om weer te kunnen werken, sporten en andere activiteiten te doen om uw doelen te bereiken.
* **Hersteltijd te verkorten** –Uw fysiotherapeut is getraind en ervaren in het kiezen van de beste behandelingen en oefeningen om u te helpen veilig te herstellen en naar uw normale levenswijze terug te keren en uw doelen sneller te bereiken dan als u dat alleen doet.
