---
date:
author:
question: Hoe kan een fysiotherapeut helpen bij slijmbeursontsteking van de elleboog?
draft: false
keywords:
type: faq
categories:
headless: true
---
Uw fysiotherapeut werkt met u aan het ontwerpen van een specifiek behandelprogramma om uw herstel te bespoedigen, waaronder oefeningen en behandelingen, die u thuis kunt doen. Fysiotherapie helpt u om weer verder te kunnen gaan  met uw normale levenswijze en activiteiten. De tijd die nodig is om de aandoening te genezen verschilt, maar er kan in 2 tot 8 weken of minder resultaat geboekt worden als goede controle van de zwelling en een goed strek- en krachtprogramma wordt uitgevoerd.

In de eerste 24 tot 48 uur na de diagnose, kan uw fysiotherapeut u adviseren om:



* Lichte druk uit te oefenen door de [elleboog](/categories/elleboog/) op een speciale manier met een drukverband in te wikkelen
* Het gebied rust te geven door elke activiteit die druk of [pijn](/wiki/pijn/) in de elleboog veroorzaakt te vermijden
* Elke twee uur 15 tot 20 minuten ijspakkingen aan te brengen
* Met uw arts te overleggen over verdere mogelijkheden, zoals medicatie of diagnostische tests

Uw fysiotherapeut zal met u werken om:



* **Pijn en zwelling te verminderen** Als herhaalde activiteiten de slijmbeursontsteking van de elleboog hebben veroorzaakt, zal uw fysiotherapeut u helpen begrijpen hoe u deze activiteiten kunt vermijden of aanpassen om het herstel te laten beginnen. Uw fysiotherapeut kan verschillende soorten behandeling en elektro-thermische behandelwijzen gebruiken om uw pijn en zwelling onder controle te houden en te verminderen.
* **Beweging te verbeteren** Uw fysiotherapeut zal specifieke activiteiten en behandelingen kiezen om de normale beweging van uw elleboog en [arm](/categories/arm/) te helpen herstellen. Dit kan beginnen met “passieve” bewegingen, die de therapeut voor u doet om uw ellebooggewricht voorzichtig te laten bewegen en verdergaan met actieve oefeningen en rekkingen, die u zelf kunt doen.
* **Flexibiliteit te verbeteren** Uw fysiotherapeut zal vaststellen of u last heeft van strakke armspieren, zal helpen om ze te stretchen en zal u leren hoe u ze zelf kunt stretchen.
* **Kracht te verbeteren** Als uw fysiotherapeut zwakke of geblesseerde elleboogspieren tegenkomt, zal uw therapeut voor u de juiste oefeningen en apparatuur kiezen en u leren om uw kracht en wendbaarheid gestaag op te bouwen.
* **Uithoudingsvermogen te verbeteren** Het herstel van het uithoudingsvermogen van uw armspieren is erg belangrijk na een blessure. Uw fysiotherapeut zal een activiteitenprogramma ontwikkelen om u te helpen met het herstel van het uithoudingsvermogen dat u voor het letsel had, zodat u verder kunt met de dingen die u graag doet.
* **Een thuisprogramma te leren** Uw fysiotherapeut zal u kracht- en stretchoefeningen leren om thuis te doen. Deze oefeningen zijn specifiek voor uw behoeften; als u ze zoals voorgeschreven door uw fysiotherapeut uitvoert, kunt u uw herstel versnellen.
* **Terug aan de gang** Uw fysiotherapeut zal uw activiteitendoelen met u bespreken en ze gebruiken om doelen te stellen voor herstel op werk, sport en thuis. Uw behandelprogramma helpt u om de doelen te bereiken op de meest veilige, snelle en effectieve manier. Uw fysiotherapeut zal u oefeningen, werktraining en sporttechnieken leren om u te helpen uw doelen te halen.
* **Hersteltijd te versnellen** Uw fysiotherapeut is opgeleid en ervaren in het kiezen van de beste behandelingen en oefeningen om gezond te herstellen, terug te keren naar uw normale levenswijze en om uw doelen sneller te bereiken dan u in uw eentje zou kunnen doen.

**Als een operatie nodig is**

Een operatie is meestal niet nodig voor een slijmbeursontsteking van de elleboog, maar als het moet, kunt u een herstelprogramma van een aantal weken volgen onder begeleiding van uw fysiotherapeut. Uw fysiotherapeut zal u helpen om de zwelling en pijn te minimaliseren, beweging en kracht terug te krijgen en door te gaan met de normale dingen op de meest veilige en snelle manier mogelijk.
