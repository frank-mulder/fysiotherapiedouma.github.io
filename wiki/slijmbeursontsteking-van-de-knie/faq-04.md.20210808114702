---
date:
author:
question: Hoe kan een fysiotherapeut helpen bij slijmbeursontsteking van de knie ?
draft: false
keywords:
type: faq
categories:
headless: true
---
Uw fysiotherapeut zal met u werken aan het ontwerpen van een specifiek behandelprogramma dat uw herstel bespoedigt, inclusief oefeningen en behandelingen die u thuis kunt doen. Fysiotherapie helpt u weer terug te keren naar uw normale levensstijl en activiteiten. de tijd die nodig is om de aandoening te genezen verschilt, maar resultaten zijn te verwachten tussen twee en acht weken, als de juiste behandeling van de zwelling, stretchen en krachtprogramma worden uitgevoerd.

Tijdens de eerste 24 tot 48 uur na uw diagnose, kan uw fysiotherapeut u adviseren om:

* Lichte compressie op het gebied toe te passen door de knie op een speciale manier met compressieverband in te zwachtelen.
* Het gebied rust te geven door alle activiteiten te vermijden die druk of pijn op de knie veroorzaken.
* Elke twee uur 15 tot 20 minuten ijspakkingen op het gebied aan te brengen
* Een arts te consulteren voor nader diensten, zoals medicatie of diagnostisch onderzoek.

Uw fysiotherapeut zal met u werken aan:

* **Het verlichten van pijn en zwelling** – als herhaalde activiteiten de slijmbeursontsteking van de knie hebben veroorzaakt, zal uw fysiotherapeut u helpen te begrijpen hoe die activiteiten vermeden of aangepast kunnen worden, zodat de genezing kan beginnen.
Uw fysiotherapeut kan verschillende soorten behandeling of elektro-thermische technieken (met apparaten die warmte, licht of geluid gebruiken om de zwelling en pijn te verminderen) gebruiken om uw pijn en zwelling onder controle te krijgen en te verminderen.
* **Het verbeteren van mobiliteit** – Uw fysiotherapeut zal specifieke activiteiten en behandelingen kiezen om de normale beweging in knie en been te herstellen. Dit kan beginnen met “passieve” bewegingen die de therapeut voor u uitvoert door voorzichtig uw kniegewricht te bewegen en verdergaan met actieve oefeningen en stretches die u zelf doet.
* **Het verbeteren van de flexibiliteit** – Uw fysiotherapeut zal vaststellen of een van uw beenspieren stijf is, en u helpen door die te stretchen en u te leren hoe u ze zelf kunt stretchen.
* **Het verbeteren van kracht** – als uw fysiotherapeut zwakke of geblesseerde spieren vindt, zal uw therapeut u de juiste oefeningen en apparatuur leren om langzaam maar zeker uw kracht en wendbaarheid te herstellen.
* **Het verbeteren van uithoudingsvermogen** – Het herstel van het spieruithoudingsvermogen in uw been is belangrijk na een blessure. Uw fysiotherapeut zal een activiteitenprogramma ontwikkelen om te helpen het uithoudingsvermogen dat u voor het letsel had te herstellen, zodat u weer verder kunt met de dingen die u graag deed.
* **Het verbeteren van het evenwicht** – Het is belangrijk om na letsel uw gevoel voor evenwicht terug te krijgen. Uw fysiotherapeut zal u oefeningen aanleren om uw evenwichtsvaardigheden te verbeteren.
* **Het verbeteren van de wendbaarheid** – Snelheid en accuratesse in beenmobiliteit zijn belangrijk bij atletiek. Uw fysiotherapeut zal u helpen om deze vaardigheden terug te krijgen als voorbereiding op uw terugkeer naar sportactiviteiten.
* **Leer een thuisprogramma** – Uw fysiotherapeut zal u kracht en stretchoefeningen leren voor thuis. Deze oefeningen zijn specifiek gericht op uw behoeften; als u ze zoals voorgeschreven door uw fysiotherapeut uitvoert kunt u uw herstel bespoedigen.
* **Terugkeer naar activiteit** – Uw fysiotherapeut zal uw activiteitendoelen met u bespreken en ze gebruiken om uw doelen voor werk, sport en thuis op te stellen. Uw behandelprogramma helpt u om uw doelen op de meest veilige, snelle en effectieve manier te bereiken. Uw fysiotherapeut zal u oefeningen, re-integratie activiteiten en sport-specifieke activiteiten leren om uw doelen te bereiken.
* **De hersteltijd versnellen** – Uw fysiotherapeut is opgeleid om de beste behandelingen en oefeningen te kiezen om u te helpen om veilig te herstellen, terug te keren naar uw normale levenswijze en uw doelen sneller te bereiken dan u alleen zou kunnen doen.

**Als een operatie nodig is**

Een operatie is meestal niet nodig bij een slijmbeursontsteking van de knie. Maar als een operatie nodig is zult u daarna een herstelprogramma van een aantal weken doorlopen, begeleid door uw fysiotherapeut. Uw fysiotherapeut zal u helpen om zwelling en pijn te minimaliseren, mobiliteit en kracht terug te krijgen en uw normale activiteiten weer op de meest veilige en snelle manier op te pakken.
