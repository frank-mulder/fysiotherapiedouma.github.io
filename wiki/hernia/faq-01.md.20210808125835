---
date:
author:
question: Wat is een hernia?
draft: false
keywords:
type: faq
categories:
headless: true
---
Uw [wervelkolom](/categories/wervelkolom/) is gemaakt van wervels (7 nekwervels, 12 borstwervels, 5 lende wervels, 5 vergroeide heiligbeenwervels en 4 of 5 vergroeide staartwervels), die op elkaar zijn gestapeld. Tussen elke wervel zit een kussenachtig stuk kraakbeen dat “tussenwervelschijf” wordt genoemd. Stel u deze tussenwervelschijf voor als een autoband met gelatine in het gat van de band. De rubberachtige buitenkant wordt de “annulus” genoemd en de gelatine de “nucleus”. Als we jong zijn – jonger dan 30 jaar – is de tussenwervelschijf vooral van gelatine gemaakt. Als we ouder worden beginnen we wat van die gelatine kwijt te raken. De tussenwervelschijf wordt dikker en minder flexibel, waardoor letsel makkelijker ontstaat. In sommige gevallen kan de gelatine naar buiten drukken door een barst in de rubberachtige buitenkant en tot een hernia (uitstulping) of een scheur leiden.

Hernia’s komen vooral voor in de [nek](/categories/nek/) (cervicale wervelkolom) en in de [onderrug](/categories/onderrug/) (lumbale wervelkolom). In de onderrug kunnen tussenwervelschijven beschadigd raken door overmatige slijtage of door letsel.

Het risico op een hernia wordt groter door:



* Leeftijd – de meeste hernia’s komen voor bij mensen tussen 30 en 50 jaar ten gevolge van leeftijd gerelateerde degeneratie van de tussenwervelschijf. Hernia’s na 50 jaar komen minder vaak voor, omdat er met de jaren minder vloeistof om naar buiten te drukken is.
* Overgewicht – toegenomen gewicht leidt tot toegenomen druk op de schijven.
* Beroep – werk dat lichamelijk veel vraagt en herhaalde taken inhoudt, zoals tillen, duwen, trekken en draaien plaatst meer druk op de schijven.
* Weinig lichaamsbeweging – mensen die niet lichamelijk actief zijn kunnen minder goed omgaan met fysieke belasting.
