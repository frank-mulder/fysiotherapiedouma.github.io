---
date:
author:
question: Hoe kan een fysiotherapeut helpen bij duizeligheid?
draft: false
keywords:
type: faq
categories:
headless: true
---
Het goede nieuws: de meeste duizeligheids- en evenwichtsstoornissen kunnen succesvol behandeld worden – en ze zijn geen “onvermijdelijk” onderdeel van het ouder worden. Uw fysiotherapeut kan onderzoek doen om de oorzaken vast te stellen en ook om uw valrisico te beoordelen. Vaak is er bij een persoon meer dan één reden voor duizeligheid en [vallen](/wiki/vallen/). Afhankelijk van de uitkomsten van het onderzoek kan uw therapeut nader onderzoek of overleg met uw arts aanraden.

Op basis van de evaluatie door uw fysiotherapeut en uw hersteldoelen, zal de therapeut een behandelplan op maat voor u maken. De focus van uw therapeut is om u te helpen weer te gaan bewegen en tegelijkertijd uw duizeligheid onder controle te houden. Oefeningen en nieuwe manieren om uw dagelijkse dingen te doen zijn de voornaamste behandelingen.

Tijdens uw herstel zal uw fysiotherapeut u strategieën aanleren om u te helpen **met uw symptomen om te gaan**:



* Zijn er bepaalde activiteiten of taken in en om huis waarvan u duizelig wordt? Uw therapeut za u laten zien hoe u deze activiteiten op een andere manier kunt doen zodat de duizeligheid minder wordt.
* Zijn simpele activiteiten moeilijk geworden en veroorzaken ze vermoeidheid en duizeligheid? Uw therapeut zal u helpen om _direct_ met deze symptomen aan het werk te gaan, zodat u weer kunt bewegen en sneller terug kunt naar uw rol in huis en op het werk.

Fysiotherapiebehandelingen tegen duizeligheid kunnen veel vormen aannemen. Het type oefening dat uw therapeut voor u ontwerpt zal afhangen van uw unieke problemen en kan oefeningen omvatten om uw [evenwicht](/categories/evenwicht/) te verbeteren, om uw vermogen om uw ogen en blik te focussen te verbeteren en om de verschillen tussen uw hersenen en uw binnenoren te “corrigeren”. De binnenoren vertellen de hersenen hoe het lichaam zich beweegt ten opzichte van de zwaartekracht. Ze geven ook informatie door over hoofdbeweging, wat weer gebruikt wordt om de beweging van de ogen te coördineren.

Naast deze oefeningen kan uw fysiotherapeut oefeningen voorschrijven om uw kracht, flexibiliteit en hartgezondheid te verbeteren – met als doel om uw lichamelijke gezondheid en wellzijn in het algemeen te verbeteren.
