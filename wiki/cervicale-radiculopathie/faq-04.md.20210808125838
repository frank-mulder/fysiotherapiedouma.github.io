---
date:
author:
question: "Hoe kan een fysiotherapeut helpen bij cervicale radiculopathie?"
draft: false
keywords:
type: faq
categories:
headless: true
---
Fysiotherapie is een effectieve behandeling voor cervicale radiculopathie, en in veel gevallen lost het de symptomen volledig op. Uw fysiotherapeut zal een persoonlijk behandelplan opstellen, gebaseerd op de uitkomsten van uw eerste onderzoek. Het behandelplan kan het volgende omvatten:

* **Pijnmanagement** Het eerste doel is de [pijn](/wiki/pijn/) en de ontsteking in het gebied te verminderen. IJspacks op de [nek](/categories/nek/) en schouderblad gebied gedurende de eerste 24 tot 48 uur na het begin van de pijn, helpen om de ontsteking te remmen. Vochtige warmte kan hierna worden gebruikt om de omliggende [spieren](/categories/spieren/) te ontspannen. Uw fysiotherapeut kan u adviseren om overdag af en toe een zachte nekband te dragen om uw [nek](/wiki/hernia/) te ontspannen. Een voor de nek gevormd kussen kan worden aanbevolen om de nek goed te ondersteunen en u in staat te stellen om comfortabel te [slapen](/categories/slapen/).

* **Manuele therapie** Uw fysiotherapeut kan [manuele therapie](/manuele-therapie/) gebruiken, zoals manuele nek-tractie, om de druk in het cervicale (nek) gebied te verlichten. Deze handeling kan directe verlichting van pijn en naar de [arm](/categories/arm/) stralende gevoelloosheid opleveren. Zachte massage kan ook worden toegepast op de spieren van de nekwervelkolom en scapula (schouderblad) gebied. Deze techniek helpt de spieren te ontspannen en verbetert de circulatie naar het gebied, waardoor genezing en verlichting van de pijn wordt bevordert.

* **Onderricht over de houding** Onderricht over de houding is een belangrijk deel van de revalidatie. Uw fysiotherapeut kan aanpassingen suggereren aan uw werkplek of uw werkgewoontes, om een goede houding te bevorderen die uw nek beschermt. In het begin van het genezingsproces kan dit inhouden dat niet langer dan 15 tot 20 minuten achtereen wordt gezeten. U zult ook instructies krijgen over hoe u gedurende de dag in een veilige houding, die minimale druk op uw tussenwervelschijven zet, moet bukken, reiken en tillen.

* **Oefeningen voor bewegingsbereik** Uw fysiotherapeut zal u voorzichtige oefeningen voor nekmobiliteit leren om uw symptomen te verlichten en u in staat te stellen om weer normaal te bewegen. In het begin van de genezing is het belangrijk om uw symptomen duidelijk aan uw fysiotherapeut door te geven. Als u gedurende de werkdag veel uren aan uw bureau doorbrengt, kan uw nek stijf worden. Uw therapeut leert u om uw nek te strekken om zo de druk door langdurig zitten van uw nek te halen en te helpen met het verbeteren van uw mobiliteit.

* **Krachtoefeningen** Uw fysiotherapeut helpt u om, gebaseerd op welke ruggenmergzenuwen in uw geval betrokken zijn, vast te stellen welke spiergroepen sterker moeten worden. Als de pijn niet langer langs uw arm naar beneden straalt kunt u beginnen met meer inspannende krachtoefeningen. Oefeningen voor nekstabiliteit worden ook uitgevoerd. U zult een thuisoefenprogramma krijgen om door te gaan met het sterker maken van uw nek, [schouder](/categories/schouder/), arm en bovenrug, als uw gewone fysiotherapie al lang is afgelopen.

* **Functionele training** Als uw symptomen verminderen, zal uw fysiotherapeut gaan werken aan functionele oefeningen om u helpen om weer aan het werk te gaan, te sporten of andere dagelijkse activiteiten uit te voeren. Als uw werk, bijvoorbeeld, inhoudt dat u boven uw [hoofd](/categories/hoofd/) moet reiken, drukken of trekken, of dat u lange periodes moet zitten, zal u manieren aangeleerd krijgen om deze taken zodanig uit te voeren dat geen onnodige druk op uw nek ontstaat.
