---
date:
author:
question: Wat is female athlete triad?
draft: false
keywords:
type: faq
categories:
headless: true
---
Female athlete triad is een syndroom dat zich in een breed spectrum kan manifesteren, maar dat het samenspel betreft tussen drie meetbare factoren: hoeveel energie u heeft om voor een activiteit te gebruiken, de kwaliteit en kracht van uw botten en uw menstruatiecyclus. Klinisch gezien kan onevenwicht in elk van deze gebieden leiden tot eetproblemen, osteopenie/osteoporose en/of menstruele dysfunctie. Female athlete triad is beschreven als een syndroom dat zowel de lichamelijke als geestelijke aspecten van gezondheid betreft.

**Beschikbaarheid van energie** wordt berekend als de hoeveelheid energie, die u binnenkrijgt uit dieetbronnen minus de hoeveelheid energie die u tijdens activiteit gebruikt. Karakteristiek bij female athlete triad is dat matige beschikbaarheid van energie de drijvende kracht is achter afwijkende BMD en menstruele dysfunctie. Voedingsstoffen zijn de noodzakelijke brandstofbron voor botten en [spieren](/categories/spieren/). Matige voeding kan ook een negatief effect hebben op het deel van de hersenen dat de hormonen aanstuurt, die de menstruatiecyclus regelen.

**Botmineraaldichtheid** definieert één aspect van botgezondheid. Als uw botten niet worden voorzien van de noodzakelijke voedingsstoffen of door overtraining teveel onder druk staan, kunnen ze gaan verzwakken. Dit kan leiden tot _osteopenie_ (een lager dan normale BMD) en ook _osteoporose_ (verlies van botsterkte waardoor iemand blootstaat aan een verhoogd risico op breuken). Als iemand een laag BMD heeft, kan ze, als ze ouder wordt, een verhoogd lange-termijnrisico lopen op verlies van botmineralisatie en breuken.

**Menstruele dysfunctie** verwijst naar afwijkende menstruele periodes. Dit spectrum kan bij vrouwen in de vruchtbare leeftijd lopen van _eumenorroe_ (normale menstruatie) tot _oligomenorroe_ (onregelmatige menstruatie) en _amenorroe_ (afwezigheid van een menstruatieperiode).

Vrouwelijke atleten hebben een verhoogd risico op female athlete triad door de hoge belasting, die atleten fysiek plaatsen op het vrouwelijk lichaam en ook door de toenemende sociale druk voor prestatie en imago. Een vrouwelijke hardloper kan bijvoorbeeld denken dat aanpassing of vermindering van opname van haar calorien haar sneller doet lopen en zo een voorsprong op de concurrentie  en grotere sportieve successen oplevert. Female athlete triad kan zich bij alle vrouwelijke atleten voordoen, van de topsporter die hoge prestatiedoelen nastreeft, tot de jeugdige atleet, wiens lichaam de normale puberale veranderingen doormaakt. Er zijn in elk geval lichamelijke en psychologische aspecten aan dit syndroom die de mate, impact en behandeling beïnvloeden.
