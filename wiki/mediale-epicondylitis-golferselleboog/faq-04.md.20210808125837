---
date:
author:
question: Hoe kan een fysiotherapeut helpen bij mediale epicondylitis (golfers elleboog)?
draft: false
keywords:
type: faq
categories:
headless: true
---
Het is belangrijk dat mediale epicondylitis goed wordt behandeld zodra het zich voordoet, omdat pezen geen goede bloedtoevoer hebben. Een onbehandelde ontstoken pees kan gaan afscheuren, waardoor een ernstiger probleem ontstaat.

Als de diagnose mediale epicondylitis is gesteld, zult u samen met uw fysiotherapeut werken aan het opzetten van een behandelplan dat zich specifiek richt op uw aandoening en doelen. Uw persoonlijke behandelplan kan het volgende omvatten:

* **Pijn management** – Uw fysiotherapeut zal u helpen om pijnlijke bewegingen te identificeren en vermijden, om de ontstoken pees zich te laten herstellen. IJs, ijsmassage en vochtige warmte kunnen gebruikt worden bij [pijn](/wiki/pijn/) management. Therapeutische toepassingen zoals iontoforese (medicatie via een elektrisch geladen pleister) en ultrasound kunnen worden toegepast. Braces en spalken kunnen ook worden voorgeschreven. In ernstige gevallen kan het noodzakelijk zijn om de [elleboog](/categories/elleboog/) te laten rusten en geen werk of sport te doen waardoor de pijn voortduurt en het herstelproces vertraagd wordt.
* **Dry-needling** - Spieren worden aangeprikt en raken dan snel en langdurig ontspannen.
* **Manuele therapie** – Uw fysiotherapeut kan [manuele technieken](/manuele-therapie/) gebruiken, zoals voorzichtige beweging van het gewricht, massage van zacht weefsel en stretches van de elleboog, [onderarm](/categories/onderarm/) en pols om de [spieren](/categories/spieren/) te helpen volledige mobiliteit terug te krijgen. Uw fysiotherapeut kan ook manuele stretches en manuele technieken toepassen op uw [schouder](/categories/schouder/) en hogere ruggegraat, omdat de pezen langs de mediale elleboog zelfs door onevenwichtigheden helemaal bovenin aangedaan kunnen zijn.
* **Bewegingsbereikoefeningen** – U zult mobiliteitsoefeningen aanleren en zelfstretches om uw elleboog en pols goed te laten bewegen.
* **Krachtoefeningen** – Uw fysiotherapeut zal, als de pijn minder begint te worden, vaststellen welke krachtoefeningen goed zijn voor u, afhankelijk van uw specifieke aandoening. U kunt gewichten gebruiken, of medische ballen, weerstandbanden en andere vormen van weerstandtraining doen om uw verzwakte spieren te stimuleren. Uw zult een oefenprogramma voor thuis krijgen om de kracht in uw [arm](/categories/arm/), onderarm, elleboog en [hand](/categories/hand/) op peil te houden ook lang na de formele fysiotherapie.
* **Patiënt educatie** – Educatie is een belangrijk onderdeel van revalidatie. Uw fysiotherapeut kan aanpassingen suggereren in hoe uw bepaalde taken uitvoert en suggesties doen om u in vorm te houden en de kans op letsel te verkleinen. Aanpassingen in uw golfswing, gooitechniek of taken op het werk kunnen helpen om de druk die op de pezen in de onderarm staat te verminderen.
* **Functionele training** - Terwijl uw symptomen verbeteren, zal uw fysiotherapeut u helpen om uw oude niveau van functioneren weer te bereiken. Functionele training zal onder andere aanpassingen in specifieke bewegingspatronen inhouden en bevorderen dat minder druk op de mediale pezen wordt gezet. Zoals eerder bij patiënt educatie al vermeld, zullen u en uw fysiotherapeut beslissen over wat uw doelen zijn en hoe u veilig en zo snel mogelijk terug kunt naar uw vroegere prestatieniveau.
