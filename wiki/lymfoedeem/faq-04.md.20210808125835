---
date:
author:
question: Hoe kan een fysiotherapeut helpen bij lymfoedeem ?
draft: false
keywords:
type: faq
categories:
headless: true
---
Uw fysiotherapeut is een belangrijk lid van uw gezondheidsteam en zal nauw met u samenwerken om een behandelprogramma te ontwikkelen om de zwelling te controleren en uw doelen met betrekking tot terugkeer naar uw activiteiten te bereiken.

In een vroeg stadium van lymfoedeem, als de zwelling nog licht is, kan het vaak behandeld worden met compressiekleding, oefening en het hoog leggen van het aangedane ledemaat om de doorstroom van lymfe te bevorderen. In geval van meer ernstige zwelling, kan de fysiotherapeut een behandeling gebruiken die : “complexe decongestieve therapie” wordt genoemd. De eerste stap houdt meestal handmatige lymfe drainage in, dat aanvoelt als een vorm van strakke massage en helpt om de doorstroming van lymfe vanuit uw [arm](/categories/arm/) of been te verbeteren. Dit wordt gevolgd door compressieverbanden die de zwelling helpen verminderen. Uw therapeut zal gedurende de behandelsessies de omvang van de ledemaat zorgvuldig in de gaten houden.

Zodra de ledemaat weer de gewenste omvang heeft zal uw fysiotherapeut u helpen om de zorg zelf over te nemen door:

* Een veilig en weloverwogen oefenprogramma te ontwikkelen waardoor uw lichamelijke fitheid toeneemt zonder dat uw aangedane arm of been onnodig wordt belast.
* Uw compressiekleding te updaten zodat ze goed passen en met u zoeken naar het soort kleding dat aan uw eisen voldoet
* U te onderwijzen over het juiste dieet om de opbouw van vloeistof in uw weefsel te verminderen en over huidverzorging om het risico op infectie te verminderen
