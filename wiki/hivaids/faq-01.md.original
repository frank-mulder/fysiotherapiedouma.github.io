---
date:
author:
question: Wat is HIV/AIDS?
draft: false
keywords:
type: faq
categories:
headless: true
---
HIV ontwikkelt zich als het HIV retrovirus het lichaam binnendringt. HIV wordt meestal van mens op mens overgedragen door:



* Seks
* Blootstelling aan besmet bloed
* Delen van injectienaalden of prikincidenten
* Overdracht van moeder op kind tijdens de zwangerschap, geboorte of borstvoeding

AIDS is het gevorderde stadium van HIV-infectie en wordt gekenmerkt door het ontstaan van ernstige, levensbedreigende, “opportunistische” infecties, die zich kunnen voordoen omdat iemands immuunsysteem niet meer werkt.

Deze infecties, en ook de huidige medische behandeling van HIV, antiretrovirale therapie (ART) genaamd, kunnen aandoeningen aan spieren, gewrichten, zenuwen of zacht weefsel veroorzaken, die normale beweging en uithoudingsvermogen kunnen belemmeren.

**Signalen en symptomen **

HIV/AIDS kan een aantal medische symptomen veroorzaken, die worden beschreven op de website van de Centers for Disease Control and Prevention. De symptomen die daar opgesomd zijn worden niet door een fysiotherapeut, maar door een arts behandeld.

HIV-gerelateerde problemen, die door een fysiotherapeut kunnen worden behandeld zijn:




* Chronische pijn
* Brandend gevoel
* Gevoelloosheid
* Tinteling
* Krampen
* Spasmes
* Spierzwakte
* Spier- of gewrichtsstijfheid
* Evenwichtsproblemen
* Duizeligheid
* Vermoeidheid
* Moeite met lopen of traplopen
* Moeite met werken, sporten of vrijetijdsbesteding
* Zenuwschade, die leidt tot pijn, brandend gevoel, gevoelloosheid of tinteling in de armen, benen of voeten (bekend als “perifere neuropathie”)
* Spierpijn (myalgia)

Signalen en symptomen

Na een acute infectie met HIV kunt u een aantal dagen tot weken griepachtige symptomen ontwikkelen (koorts, hoofdpijn, keelpijn, opgezwollen klieren, uitslag) – of u heeft helemaal geen symptomen. Na ongeveer drie weken zal onderzoek naar HIV antilichamen laten zien dat u HIV-positief bent. Ook al bent u HIV-positief dan nog kunt u nog jaren zonder symptomen blijven. Maar als de ziekte niet behandeld wordt, zal die zich ontwikkelen en zult u op den duur symptomen krijgen als:



* Gezwollen lymfklieren
* Diarree
* Gewichtsverlies
* Koorts
* Nachtzweten
* Hoesten of  kortademigheid

Zonder behandeling ontwikkelt de gevorderde ziekte, AIDS, zich meestal binnen 10 jaar. De gevorderde ziekte maakt u meer vatbaar voor opportunistische infecties. Symptomen kunnen zijn:



* Nachtzweten
* Koude rillingen
* Hoesten
* Chronische diarree
* Witte plekken of laesies op de tong of in de mond
* Huiduitslag
* Hoofdpijnen
* Vermoeidheid
* Gewichtsverlies
* Cognitieve veranderingen, zoals verwardheid of vergeetachtigheid
* Wazig of vervormd zicht

De gevorderde ziekte kan ook leiden tot chronische pijn en verminderd vermogen om te werken of aan vrijetijdsbesteding te doen, en hier kan uw fysiotherapeut de meeste hulp bieden.

Mensen die met succes met antiretrovirale medicijnen zijn behandeld krijgen over het algemeen geen opportunistische infecties, maar soms leiden de bijwerkingen van sommige medicijnen – of het domweg al een lange tijd hebben van HIV – tot gezondheidsproblemen. U kunt bijvoorbeeld het volgende krijgen:



* Perifere neuropathie, d.w.z. zenuwschade die leidt tot pijn, brandend gevoel en gevoelloosheid of tinteling in uw armen of benen
* Spierpijn (myalgia)
* Hoge bloeddruk (hypertensie)
* Hoge bloedsuiker (hyperglykemie)

Een diagnose van HIV kan uw behandeling voor andere aandoeningen compliceren. Gewone aandoeningen, blessures of andere leeftijdsgebonden problemen kunnen het overleven op langere termijn beïnvloeden, vooral in gevallen van gevorderde HIV.
