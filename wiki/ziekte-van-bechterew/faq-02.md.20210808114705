---
date:
author:
question: Hoe voelt de ziekte van Bechterew?
draft: false
keywords:
type: faq
categories:
headless: true
---
Het eerste en belangrijkste symptoom dat wordt ervaren bij het begin van de ziekte van Bechterew is pijn in de SI-gewrichten en de onderrug. U kan ook gaandeweg heup- en schouderpijn ervaren. Pijn gaat vaak samen met ochtendstijfheid of stijfheid na periodes van inactiviteit en wordt meestal beter na oefening of activiteit. Andere algemene symptomen zijn koorts,  algehele vermoeidheid en verlies van eetlust.

Het voor de ziekte van Bechterew typerende aaneengroeien van bot of ankylose in de gewrichten in de nek, ruggengraat en heupen veroorzaakt gestage stijfheid en kan uw vermogen om uw hoofd te draaien, rechtop te staan of te buigen beperken. De ziekte van Bechterew kan het aanhouden van een goede houding bemoeilijken en kan u naar voren doen hangen. Een foute houding maakt het makkelijker om het evenwicht te verliezen en veroorzaakt moeilijkheden bij lopen en verhoogt daardoor het risico op vallen. In gevorderde gevallen kan zich osteoporose  (botontkalking) voordoen, waardoor het risico op breuken toeneemt.

Ontsteking komt veel voor bij de ziekte van Bechterew. De ontsteking wordt meestal gevoeld op die plekken waar gewrichtsbanden en pezen aan het bot zijn gehecht. Deze plekken zijn gevoelig bij aanraking en worden soms “hot spots” genoemd. De hiel en de achterkant van de voet zijn gangbare locaties voor gevoelige plekken, die moeilijkheden kunnen opleveren bij staan en lopen.

Mensen met de ziekte van Bechterew kunnen ademhalingsproblemen ontwikkelen omdat de longen en de gewrichten waar de ribben en ruggengraat aanhechten stijf worden, waardoor uitzetting van de borst beperkt wordt en kortademigheid wordt veroorzaakt en de kans op luchtweginfecties wordt vergroot.

De ziekte van Bechterew kan ook (in ongeveer 40% van de gevallen) de zachte weefsels in het oog aantasten, wat leidt tot zwelling in het oog (uveitis). Mensen kunnen ook rode ogen, pijn, “vlekken” en een toegenomen gevoeligheid voor licht ervaren.
