---
date:
author:
question:  Hoe kan een fysiotherapeut helpen bij draaiduizeligheid?
draft: false
keywords:
type: faq
categories:
headless: true
---
Op basis van de evaluatie van uw fysiotherapeut en van uw hersteldoelen, zal de therapeut een op maat gemaakt behandelplan voor u opstellen. De specifieke behandelingen hangen af van de oorzaak van uw draaiduizeligheid. Het hoofddoel van uw therapeut is u helpen om weer te bewegen en tegelijk de draaiduizeligheid onder controle te houden. Behandeling kan speciale hoofd- en nekbewegingen omvatten of andere oefeningen om uw symptomen te minimaliseren. Aandoeningen zoals benigne paroxysmale positieduizeligheid vragen om heel specifieke tests en behandeling.

Als u nadat uw draaiduizeligheid is overgegaan, last heeft van een licht gevoel in het [hoofd](/categories/hoofd/) en [evenwichtsproblemen](/categories/evenwicht/), kan uw fysiotherapeut een behandelplan opstellen dat zich op deze problemen richt. Uw fysiotherapeut zal u strategieën leren om u te helen **omgaan met uw symptomen.**

* Wordt u duizelig van sommige activiteiten of klussen in en om huis? Uw therapeut zal u laten zien hoe u deze activiteiten op een andere manier kunt doen om de [duizeligheid](/duizeligheid/) te voorkomen.
* Zijn eenvoudige activiteiten moeilijk en vermoeiend geworden en leiden ze tot nog meer duizeligheid? Uw therapeut zal u helpen om _meteen_ door deze symptomen heen te werken, zodat u weer in beweging kunt en sneller verder met uw rol in huis en op het werk.

Fysiotherapiebehandelingen voor duizeligheid kunnen vele vormen hebben. Het soort oefening dat uw therapeut voor u ontwerpt zal afhangen van uw unieke problemen en zou kunnen bestaan uit:

* Oefeningen om uw [evenwicht](/categories/evenwicht/) te verbeteren
* Oefeningen om de hersenen de verschillen tussen de binnenoren te laten “corrigeren”
* Oefeningen om uw vermogen om uw ogen en zicht te focussen te verbeteren

Daarnaast kan uw fysiotherapeut oefeningen voorschrijven om uw kracht, uw flexibiliteit en de gezondheid van uw hart te verbeteren – met als doel het verbeteren van uw gezondheid en welzijn in het algemeen.
