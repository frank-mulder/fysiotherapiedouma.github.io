---
date:
author:
question: Hoe voelt fantoompijn?
draft: false
keywords:
type: faq
categories:
headless: true
---
**Fantoomgevoel, stomppijn en fantoompijn** zijn regelmatig voorkomende ervaringen na een amputatie. Tot 95% van alle geamputeerden zal op z’n minst 1 van deze aandoeningen ervaren.

**Fantoomgevoel** is een niet-pijnlijk gevoel of sensatie in het geamputeerde lichaamsdeel. Fantoomgevoel komt vaker voor dan stomppijn of fantoompijn. De sensaties voelen zoals het ledemaat voor de amputatie voelde en zijn verwant aan hetzelfde gevoel van bewustzijn dat mensen in staat stelt om “mijzelf” van anderen te onderscheiden. De sensaties komen voort uit de interactie van actuele gevoelsinput vanuit uw ledemaat en de interne “modellen” van het lichaam in de hersenen.



* In het begin lijkt het fantoomledemaat op de vorm van het ledemaat vóór de amputatie. Het kan in een bepaalde houding worden gezien en gevoel voor warmte, kou, jeuk of tinteling hebben.
* Na een amputatie is het normaal om te “vergeten” dat uw ledemaat er niet meer is en dat u probeert om het te gebruiken – een gevoel dat tot [vallen](/wiki/vallen/) kan leiden in het geval van amputatie van een onderste ledemaat.
* Het is ook gewoon dat een geamputeerde het gevoel heeft dat het bovenste deel van het lichaamsdeel er niet is of is gekrompen. Dit fenomeen, dat _telescoping_ wordt genoemd, wordt veroorzaakt door een wijziging in het interne model van het lichaam in de hersenen. Het kan ook leiden tot het gevoel dat het geamputeerde deel van het ledemaat zweeft of zelfs in de stomp is verhuisd.

**Stomppijn** komt in de postoperatieve periode voor. Het wordt alleen in het overgebleven lichaamsdeel of de stomp gevoeld. Stomppijn kan op het snijvlak of dieper in het resterende ledemaat worden gevoeld. De [pijn](/wiki/pijn/) wordt vaak omschreven als scherp, brandend, stekend of “elektrisch”. Stomppijn verdwijnt meestal als het operatielitteken geneest en kan samengaan met fantoompijn.

**Fantoompijn** is een pijnlijk of onplezierig gevoel in het verloren lichaamsdeel. Het gevoel kan het volgende omvatten:



* Tintelend, brandend, kramp (de vaakst door geamputeerden gevoelde pijn)
* Schietende, stekende, borende, knijpende of bonzende pijn
* Dezelfde pijn als die op het moment van het ongeluk of letsel werd ervaren
* Het gevoel dat het fantoomledemaat in een verwrongen en oncomfortabele houding is.

Omdat fantoompijn verwant is aan de hersenen en het zenuwstelsel kan het ook in het niet-geamputeerde deel van het ledemaat worden ervaren, of in het niet-geamputeerde ledemaat aan de andere kant van het lichaam, of zelfs in de [nek](/categories/nek/) of [rug](/categories/rug/).

Fantoompijn treft over het algemeen het deel van het ledemaat dat het verst van het lichaam af is. Bijvoorbeeld, fantoompijn in de onderste ledematen wordt meestal ervaren in de tenen, hiel, wreef of bovenkant van de [voet](/categories/voet/). De pijn kan doorlopend zijn of gedurende de dag komen en gaan. In veel gevallen komt het op willekeurige tijdstippen voor.

Fantoompijn kan worden getriggerd door:

* Veranderingen in het weer
* Druk op het overgebleven deel van het ledemaat door bijvoorbeeld kleding
* Emotionele stress
* Vergeten dat het ledemaat is niet meer is en proberen om het te gebruiken
* Een slecht passende prothese
* Stomppijn
