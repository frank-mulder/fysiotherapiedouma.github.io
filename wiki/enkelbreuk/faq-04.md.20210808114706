---
date:
author:
question: Hoe kan een fysiotherapeut helpen bij een enkelbreuk?
draft: false
keywords:
type: faq
categories:
headless: true
---
**Vóór operatie** – Als u na het letsel bij uw fysiotherapeut bent en een enkelbreuk wordt vermoed, zal uw fysiotherapeut:



* De eerste hulp/behandeling uitleggen: Rust, IJs, Druk en Omhoog leggen
* Uw enkel vastzetten met een ijszwachtel of met een brace om beweging te beperken en zwelling te controleren.
* IJs gebruiken om de pijn en zwelling tegen te gaan.
* Uitleggen dat uw enkel omhoog gehouden moet worden om de zwelling te controleren.
* Uitleggen dat u met krukken of een rollator moet lopen zonder gewicht op de gewonde enkel te zetten.
* Aanbevelingen doen voor aanvullende behandeling via een orthopedisch specialist of de EHBO-afdeling.

Als u een gebroken enkel heeft zal de behandeling afhangen van de hoeveelheid gebroken botten en of sprake is van een simpele, complexe of open breuk. De eerste behandeling betreft het zetten en stabiliseren van de botten door een arts en wordt gedaan op de spoedeisende hulp in het ziekenhuis of, indien nodig, met een operatie.

**Na operatie** – Als een operatie nodig is, zal de enkel in het gips of een enkel-voetbrace worden gezet voor stabiliteit na de operatie. Een fysiotherapeut zal u, zodra u medisch stabiel bent, in het ziekenhuis opzoeken om u te helpen met opstaan. Uw fysiotherapeut zal u helpen met zitten op de rand van het bed en met staan.

U mag 6 tot 10 weken geen gewicht op uw enkel zetten. Uw fysiotherapeut zal u leren hoe u met een hulpmiddel, zoals krukken of een rollator, kunt lopen. U zult ook leren traplopen en trottoirs op- en afstappen met uw hulpmiddel.

Als een röntgenfoto bevestigt dat de breuk genezen is, zal uw dokter het gips verwijderen. Uw fysiotherapeut zal met u oefenen om veilig gewicht op uw enkel te zetten en de behandeling beginnen om u te helpen terug te keren naar uw dagelijkse activiteiten

**Als u geen operatie nodig heeft** – Een fysiotherapeut kan helpen bij de behandeling van een gebroken enkel, nadat die door een arts is behandeld en is geïmmobiliseerd. Nadat het bot is genezen, kan een fysiotherapeut u helpen om uw kracht, beweging, evenwicht terug te krijgen en weer te kunnen sporten.

Nadat uw gewonde been in het gips of een enkel-voetbrace is geplaatst, zal uw fysiotherapeut u leren lopen met krukken of een rollator zonder gewicht op de gewonde enkel te zetten. Uw fysiotherapeut leert u ook in en uit bed en uw auto te stappen. Uw fysiotherapeut verstrekt u ook de apparatuur die het beste past bij uw behoeften.

Als de genezing van de breuk op een röntgenfoto is vastgesteld, zal uw dokter het gips verwijderen en kunt u weer gewicht op het been gaan zetten en verder gaan met uw behandeling bij de fysiotherapeut.

Behandeling door de fysiotherapeut houdt in:



* **Loopinstructie** – Uw fysiotherapeut zal u helpen om steeds wat meer gewicht op het gewonde been te zetten, zoals voorgeschreven door uw dokter.
* **Tredinstructie** – Uw fysiotherapeut geeft u specifieke instructie en oefeningen om weer naar een normaal looppatroon te gaan. De nadruk zal liggen op hoe uw voet en enkel bewegen, en ook op de timing van uw stappen. U kunt op een loopband langzaam oefenen en ook op de trap.
* **Zwelling verminderen** – Zwelling is normaal na een enkelbreuk. Behandeling kan bestaan uit massage, het gebruik van drukverband, ijs of warmte en het omhoog houden van de enkel in rust.
* **Oefening** – Uw fysiotherapeut zal een oefenplan opstellen als het gips eraf is om u te helpen om de kracht en beweging van uw enkel terug te krijgen. Het is belangrijk om het vermogen om de enkel te buigen te herstellen om weer helemaal goed te kunnen lopen.
* **Herstel van enkelmobiliteit** – Uw fysiotherapeut kan [manuele therapie](/manuele-therapie/) gebruiken om voorzichtig uw voet- en enkelgewricht, en ook het omliggende weefsel te bewegen, om zo stijfheid tegen te gaan en het buigbereik van de enkel te vergroten.
* **Terugkeer naar werk- of speelactiviteit** – Terwijl u uw kracht en flexibiliteit terugkrijgt, zal uw fysiotherapeut specifieke activiteiten training voorschrijven voor uw werk, vrijetijd of sport.

Terugkeer naar volledige sportbeoefening gebeurt normaal gesproken tussen 12 tot 16 weken na een enkelbreuk.

**Let op: fysiotherapeutische behandeling verschilt voor iedereen en hangt af van het type letsel, hoe u geneest en of u geopereerd bent, en ook van uw leeftijd en fysieke gezondheid.**
