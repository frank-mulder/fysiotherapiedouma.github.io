---
date:
author:
question: Wat is artrose van de schouder?
draft: false
keywords:
type: faq
categories:
headless: true
---
Artrose van de [schouder](/categories/schouder/) komt voor wanneer het kraakbeen dat de tegenoverliggende kanten van het schoudergewricht bekleed versleten of gescheurd raakt. In de vroege stadia van de aandoening ontwikkelen zich kleine putjes in het gladde kraakbeen dat beide kanten van het gewricht bekleed. Uiteindelijk ontwikkelen zich kleine botuitstulpingen of “bot spurs” aan de randen van de oppervlakken van het gewricht. Gewrichtsvloeistof kan zich ook gaan ophopen onder het kraakbeen, waardoor cysten worden gevormd, die druk kunnen zetten op het bot en kunnen bijdragen aan de [pijn](/wiki/pijn/). In de eindstadia van de aandoening kan het kraakbeen helemaal wegslijten, waardoor bot-op-bot contact mogelijk wordt.

Het schoudergewricht bestaat uit twee beenderen. Het bot aan de bovenkant van de [arm](/categories/arm/), de humerus, heeft een ronde, balvormige kop, bedekt met kraakbeen. Het bot aan de lichaamskant van het gewricht is de scapula of schouderblad. Het vlakke, met kraakbeen bedekte, oppervlak van de scapula dat de andere helft van het gewricht vormt wordt de cavitas glenoidalis genoemd. De 2 kanten van het schoudergewricht zijn omgeven en  verbonden door banden die de beweging van het gewricht onder controle houden. De gewrichtsbanden aan de voorkant van de schouder worden stijver naar mate [artrose](/wiki/artrose/) van de schouder voortschrijdt. Daarnaast kunnen de vier belangrijke [spieren](/categories/spieren/) rond de schouder, die het rotatorenmanchet worden genoemd, overbelast raken, verzwakken of zelfs scheuren. Aandoeningen aan het rotatorenmanchet komen voor bij ongeveer 90% van mensen met artrose van de schouder.
