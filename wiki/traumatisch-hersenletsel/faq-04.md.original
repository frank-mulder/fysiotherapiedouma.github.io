---
date:
author:
question: Hoe wordt traumatisch hersenletsel vastgesteld?
draft: false
keywords:
type: faq
categories:
headless: true
---
Zodra de patiënt in het ziekenhuis aankomt zal de dienstdoende arts het niveau van traumatisch hersenletsel vaststellen door factoren te beoordelen zoals het vermogen om de ogen te openen, om te praten, en om op commando te bewegen.

Bij gemiddelde of ernstig letsel wordt beeldvormend onderzoek (zoals een MRI of CT-scan) gedaan om vast te stellen welke delen van de hersenen beschadigd zijn en of er sprake is van enige bloeding of vloeistof waardoor druk op het hersenweefsel zou kunnen ontstaan. Een fysiotherapeut werkt vaak met het medisch team om inzicht te krijgen in welke gebieden van de hersenen getroffen zijn, zodat de fysiotherapie-evaluatie zich op de mogelijke probleemgebieden kan richten.

Bij ernstig letsel kan de patiënt in een coma zijn; de ogen zijn dicht en er is geen reactie op externe stimuli. Waarschijnlijk opent de patiënt na verloop van tijd de ogen weer. Soms gaat het openen van de ogen gepaard met snel herstel van andere vermogens zoals spreken en lichamelijke beweging. Bij andere patiënten kan het herstel langzamer zijn.

Als een patiënt in een zogenaamde **vegetatieve toestand** verkeert, blijven een aantal basale hersenfuncties behouden, zoals het open van de ogen op basis van een regelmatig slaap/waak ritme, ademhalen, en spijsverteringsfuncties, maar is hij of zij zich niet bewust van de omgeving. In deze fase kan een fysiotherapeut helpen met het positioneren en met apparatuur waardoor de juiste houding en soepelheid wordt behouden, de kans op problemen als doorliggen wordt verminderd en reageren op de omgeving wordt aangemoedigd.

Als een patiënt in een **minimaal bewuste toestand** verkeert, vertoont hij of zij beginnende tekenen van bewustzijn (het vermogen om dingen doelgericht te doen), maar deze reacties zijn vaak niet consistent. Tijdens deze fase helpt een fysiotherapeut met stretchen, positioneren en met het gebruik van apparatuur, en probeert om de consistente reacties op commando’s om te bewegen en te communiceren te verbeteren.
