---
date:
author:
question: Hoe wordt Carpaal Tunnel Syndroom (CTS) vastgesteld?
draft: false
keywords:
type: faq
categories:
headless: true
---
Fysiotherapeuten werken nauw samen met andere professionals in de gezondheidszorg om CTS exact vast te stellen en te behandelen. Symptomen van CTS zijn karakteristiek en kunnen vaak zonder veel onderzoek worden vastgesteld. Fysiotherapeuten zijn experts in beweging en functioneren van het lichaam en zullen een onderzoek uitvoeren om alle factoren die kunnen bijdragen aan uw aandoening vast te stellen.

Er zijn verschillende onderzoeken die gebruikt kunnen worden om te helpen bij het vaststellen van CTS:



* Onderzoek van uw nek en hele bovenlichaam om andere aandoeningen uit te sluiten. Veel patiënten wordt verteld dat ze CTS hebben, terwijl de pijn uit een ander deel van het lichaam komt.
* Sterkte van de grip van vingers en duim
* Zintuiglijk (sensibiliteit) onderzoeken
* Beweging (mobiliteit) van pols en hand
* Onderzoek van de flexie van de pols (Test van Phalen): uw fysiotherapeut vraagt u de achterkanten van uw handen 1 minuut lang tegen elkaar te drukken. Tinteling of gevoelloosheid die zich binnen 60 seconden in uw vingers voordoet kan een aanwijzing voor CTS zijn.
* Het Teken van Tinel: uw fysiotherapeut gebruikt een reflexhamer of een vinger om op de mediane zenuw op uw pols te kloppen. Tinteling in de duim, wijs-en middelvinger kan op CTS duiden.
* Elektrisch onderzoek (elektromyografie/EMG) en snelheid van zenuwgeleiding: deze onderzoeken stellen de geleiding van de zenuw en de ernst van het CTS vast.
* Röntgenfoto: als zich trauma heeft voorgedaan of als er reden is om anatomische afwijkingen aan te nemen, kunnen röntgenfoto’s worden aangevraagd.

In sommige gevallen kan uw fysiotherapeut u naar een arts of andere gezondheidszorgprofessional verwijzen voor aanvullend onderzoek of behandeling.
