---
date:
author:
question: Hoe kan een fysiotherapeut helpen bij osteochondritis dissecans ?
draft: false
keywords:
type: faq
categories:
headless: true
---
Uw fysiotherapeut zal een persoonlijk behandelplan opstellen gericht op de aard van uw aandoening en uw doelen. Uw behandeling kan bestaan uit:

* **Bewegingsbereikoefeningen** – Eén van de meest voorkomende symptomen van OCD is afwijkende mobiliteit van het getroffen gewricht. Uw fysiotherapeut zal uw mobiliteit beoordelen in vergelijking met de verwachte normale mobiliteit en de mobiliteit van het niet-aangedane gewricht aan de andere kant van uw lichaam.
* **Spierversterking** – Het sterker maken van de [spieren](/categories/spieren/) rond het geblesseerde gewricht is een essentieel onderdeel van het revalidatieprogramma. Als er sprake is van letsel aan een gewricht waardoor [pijn](/wiki/pijn/) en zwelling ontstaan dan worden spieren vaak belemmerd, wat inhoudt dat ze niet met hun normale capaciteit functioneren. In het geval van OCD kan het zijn dat afname van spierprestatie in eerste instantie niet opvalt, maar erger wordt naar mate de schade aan het kraakbeen en bot voortschrijdt. Als bijvoorbeeld de spieren langs de voor- en achterkant van de dij (de quadriceps en hamstrings) het [kniegewricht](/categories/knie/) kruisen, dan helpen ze met het controleren van de beweging en krachten die op de botten van de [knie](/categories/knie/) worden uitgeoefend.
Het sterker maken van heup- en kernspieren kan ook helpen om de hoeveelheid kracht op de [gewrichten](/categories/gewrichten/) van het been in [evenwicht](/categories/evenwicht/) te brengen, vooral tijdens lopen of rennen. Uw fysiotherapeut zal deze verschillende spiergroepen beoordelen, de kracht in elk ledemaat vergelijken en specifieke oefeningen voorschrijven om uw zwakke gebieden aan te pakken.

* **Manuele therapie** – Fysiotherapeut zijn opgeleid in manuele (hands-on) therapie. Uw fysiotherapeut zal uw spieren en gewrichten voorzichtig bewegen en manipuleren om hun mobiliteit, soepelheid en kracht te verbeteren. Deze technieken richten zich op gebieden die u moeilijk zelf kunt behandelen. Bij patiënten met OCD-letsel kunnen [manuele therapietechnieken](/manuele-therapie/) helpen om de normale mobiliteit van het gewricht te herstellen.
* **Toepassingen** – Uw fysiotherapeut kan therapeutische toepassingen zoals ijs en warmte aanbevelen om te helpen bij pijnmanagement.
* **Braces** – Drukbanden rond het aangedane gewricht kunnen helpen om pijn en zwelling te verlichten. In het geval dat een operatie nodig is, kunnen braces worden gebruikt om de hoeveelheid toegestane beweging onder controle te houden terwijl het postoperatieve revalidatieprogramma doorgaat. Bijvoorbeeld, als OCD-letsel aan de knie operatief is behandeld, zal een brace de knie recht houden in de eerste paar weken na de operatie.
* **Begeleiding van activiteiten** – Omdat OCD langzaam voortschrijdt, zal uw fysiotherapeut de symptomen als richtlijn gebruiken bij het voorschrijven van activiteitenniveaus waarmee uw gewricht gebaat is en niet verder beschadigt. Uw therapeut zal het stadium en de mate van uw OCD in overweging nemen en een specifiek oefenprogramma aanbevelen om aan uw behoeften te voldoen en de gezondheid van het getroffen gewricht te maximeren. Overleg met uw arts over periodieke diagnostische beeldvorming helpt om zeker te zijn dat het kraakbeen en bot klaar zijn om bepaalde krachten te weerstaan.

**Overwegingen voor een operatie**

Als conservatieve behandeling geen succes heeft bij de behandeling van OCD of in het geval waar sprake is van andere verwante blessures, kan een operatie overwogen worden. Het doel van een chirurgische interventie is om het gebied van het beschadigde kraakbeen en bot te herstellen. Er moeten veel factoren overwogen worden om de juiste operatieve behandeling vast te stellen, waaronder de aard van uw aandoening, uw leeftijd en uw gewenste activiteitenniveau. Uw fysiotherapeut zal u naar een orthopeed doorverwijzen om uw opties voor een operatie te bespreken.
