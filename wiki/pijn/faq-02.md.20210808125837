---
date:
author:
question: Hoe voelt pijn ?
draft: false
keywords:
type: faq
categories:
headless: true
---
Pijn is een volledig individuele ervaring. We gebruiken vaak verschillende termen om het te beschrijven, maar het is lastig om te weten of u pijn op dezelfde manier voelt als uw vrienden en familie. Sommige mensen praten veel over het hebben van een hoge of lage pijngrens, maar omdat pijn een zo subjectieve ervaring is, heeft de wetenschap geen accurate manieren ontwikkeld om tolerantie voor pijn te meten.

Op dit moment zijn er 2 manieren waarop uw fysiotherapeut uw pijn kan categoriseren:

1. De meest gebruikte classificatie van pijn is **gebaseerd op tijd**:

 	* Acuut (pijn die minder dan 3 maanden wordt ervaren)
 	* Chronisch (pijn die langer dan 3 maanden wordt ervaren)



Hoewel deze aanduidingen ons helpen om pijn te categoriseren, beschrijven ze niet de mechanismes die uw pijn veroorzaken.



1. De tweede classificatie van pijn is gebaseerd op het waarschijnlijke **triggering mechanisme**:

 	* **Nociceptieve **triggers leiden tot pijn die beperkt is tot een gebied met letsel of dysfunctie. De pijn wordt vaak verergerd of verlicht door bepaalde bewegingen of houdingen, wat aantoont dat de pijn mechanisch van aard is.
 	* **Perifeer-neuropatisch **veroorzaakte pijn doet zich voor met een voorgeschiedenis van letsel, ziekte of mechanische beperking van een zenuw. Pijn wordt gaandeweg ervaren ten gevolge van schade aan of ziekte van neuraal (zenuw) weefsel.
 	* **Centrale sensitisatie** leidt tot pijn die niet in verhouding staat tot de aard of mate van het letsel of de ziekte. De pijn is over het algemeen niet-mechanisch en onvoorspelbaar als reactie op factoren waardoor pijn meestal verergerd of verlicht wordt.



Onderzoek heeft aangetoond dat pijn ook kan leiden tot de volgende beperkingen:


* **Angstvermijding** – het vermijden van bewegingen of activiteiten omdat wordt geloofd in de mogelijk negatieve gevolgen van deze bewegingen of activiteiten (bijv. “Mijn werk kan mijn [rug](/categories/rug/) beschadigen”).
* **Catastrofiseren** – een overdreven, negatieve kijk op pijn (bijv. “Door deze pijn, voel ik dat ik niet verder kan”).
* **Kinesiofobie** – angst om te bewegen of te oefenen (bijv. “Ik bang om weer te gaan oefenen”).
* **Spierzwakte**
* **Onvermogen om te bewegen** , zo vrij als u gewend bent
* **Moeite** met het doen van de dagelijkse dingen


{{< faq-entry >}}{{< faq-q >}}Signalen en symptomen van pijn{{< /faq-q >}}


{{< faq-a >}}We ervaren pijn allemaal verschillend; de aard van uw pijn kan uw fysiotherapeut wat inzicht geven in de mechanismes die eraan bijdragen. Het volgende is een algemene beschrijving van de verschillende soorten pijn die worden ervaren:

* **Acute pijn**, vaak vanuit een nocireceptief mechanisme, leidt meestal tot gelokaliseerd ongemak in het gekwetste weefsel. De pijn neemt toe als het geblesseerde weefsel wordt geïrriteerd of gekwetst en neemt af wanneer die trigger wordt verwijderd. Als u bijvoorbeeld een gezwollen of geblesseerde pees in uw [schouder](/categories/schouder/) heeft, kunt u pijn ervaren als u uw [arm](/categories/arm/) boven uw [hoofd](/categories/hoofd/) tilt. Dat gebeurt omdat de pees bij die beweging kan worden gestretcht, geknepen of samengedrukt. Zodra u uw arm weer naar beneden doet en de belasting van de pees haalt, verdwijnt de pijn meestal of wordt op z’n minst een stuk minder erg. Een fysiotherapeut zal u helpen om houdingen te identificeren om u te helpen om het geblesseerde weefsel efficiënter te bewegen.

* **Chronische pijn**, vaak vanuit een centraal sensitisatie mechanisme, leidt tot wijdverbreide pijn die vaak niet te voorspellen is. Mensen die het ervaren kunnen hypersensitief zijn voor zelfs de kleinste triggers. Chronische pijn is vaak verwant aan psychologische factoren en is geïdentificeerd als een karakteristiek van chronische pijn in de [onderrug](/categories/onderrug/), het chronische vermoeidheidssyndroom, whiplash, stoornis van het kaakgewricht, reumatische artritis, [artrose](/wiki/artrose/), en [fibromyalgie](/wiki/fibromyalgie/). De zorgaanpak voor chronische pijn is vaak minder agressief omdat het zo onvoorspelbaar is en behandeling benadrukt vaak educatie naast oefenen en [manuele therapie](/manuele-therapie/). Een fysiotherapeut is goed uitgerust om aandoeningen die tot pijn leiden te beoordelen en te behandelen.
