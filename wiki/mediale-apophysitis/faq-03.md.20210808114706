---
date:
author:
question: Hoe wordt mediale apophysitis vastgesteld?
draft: false
keywords:
type: faq
categories:
headless: true
---
Diagnose van een werperselleboog begint met een grondig onderzoek van de medische voorgeschiedenis van de sporter, inclusief specifieke vragen over deelname aan sport (uitgeoefende sporten, frequentie van training en wedstrijden, veldposities en aantal gegooide worpen).

Uw fysiotherapeut zal verschillende metingen beoordelen, zoals zintuigelijk, mobiliteit, kracht, flexibiliteit, gevoeligheid en zwelling. De fysiotherapeut zal verschillende tests uitvoeren die zich specifiek op het ellebooggewricht richten om de zich daarin bevindende structuren te onderzoeken en kan u vragen om kort de activiteiten of houdingen te laten zien die u pijn opleveren.

Afhankelijk van uw symptomen kan uw fysiotherapeut u zelfs vragen om een honkbal of softbal te werpen om uw gooibeweging te beoordelen. De fysiotherapeut zal u ook vragen om gedetailleerde informatie te verstrekken over uw ervaringen als werpende sporter.

Omdat zowel de schouder als de elleboog bij het werpen betrokken zijn, zal uw fysiotherapeut waarschijnlijk ook uw schouder onderzoeken. Andere nabijgelegen gebieden zoals uw nek en bovenrug zullen ook onderzocht worden om vast te stellen of die ook zouden kunnen bijdragen aan de aandoening aan uw elleboog.

Als uw fysiotherapeut vermoed dat er meer aan de hand is dan alleen een door overbelasting veroorzaakte irritatie (d.w.z. als er sprake is van recentelijk aanzienlijk verlies van mobiliteit in de elleboog of ernstige pijn als de elleboog wordt bewogen), kan de therapeut een verwijzing naar een orthopeed aanbevelen voor diagnostische beeldvorming, zoals ultrasound, r√∂ntgen of MRI. Alle diagnostische aspecten, inclusief subjectieve vraagstelling, het klinisch onderzoek en diagnostische beeldvorming zijn belangrijk bij het vaststellen van de aard van uw elleboogletsel.
