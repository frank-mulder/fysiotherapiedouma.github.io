---
date:
author:
question: Hoe kan een fysiotherapeut helpen bij mediale apophysitis ?
draft: false
keywords:
type: faq
categories:
headless: true
---
Zodra andere aandoeningen zijn uitgesloten en een werperselleboog is vastgesteld, zal uw fysiotherapeut met u werken aan het opstellen van een persoonlijk plan dat toegesneden is op uw specifieke elleboogaandoening en uw sportieve doelen. Er zijn veel fysiotherapeutische behandelingen erg effectief gebleken bij de behandeling van deze aandoening. Uw fysiotherapeut kan zich richten op:

* **Bewegingsbereik** – Door het repetitieve karakter van werpen waardoor de [elleboog](/categories/elleboog/) geïrriteerd raakt, is deze vaak gezwollen en stijf met verlies van normale mobiliteit als resultaat. U kunt ook afwijkende mobiliteit in uw gooischouder hebben, die bijdraagt aan de wijze waarop uw elleboog zich bij werpen gedraagt. Uw fysiotherapeut zal de beweging van deze beide [gewrichten](/categories/gewrichten/) beoordelen vergeleken met de normale mobiliteit voor uw leeftijd en geslacht en ook met die van uw andere [schouder](/categories/schouder/) en elleboog.
* **Krachttraining** – De [spieren](/categories/spieren/) rond uw schouder en elleboog en ook die in uw bovenrug werken samen om de normale, gecoördineerde beweging van het bovenlichaam mogelijk te maken. Deze gecoördineerde mobiliteit is met name belangrijk bij werpen. Daarom is het belangrijk dat de kracht van alle spieren in het bovenlichaam in [evenwicht](/categories/evenwicht/) is om te verzekeren dat het schouder- en ellebooggewricht efficiënt bewegen. Uw fysiotherapeut zal u oefeningen aanleren om de spieren rond de schouder sterker te maken, zodat elke spier in staat is om behoorlijk zijn werk te doen en opgebouwde spanning op de juiste manier wordt afgevoerd.
* **Manuele therapie** – Fysiotherapeuten zijn opgeleid in [manuele (hands-on) therapie](/manuele-therapie/). Indien nodig zal uw fysiotherapeut uw elleboog- en schoudergewricht en de omliggende spieren voorzichtig bewegen en mobiliseren voor zover nodig om hun mobiliteit, soepelheid en kracht te vergroten. Deze technieken kunnen zich richten op gebieden die lastig zelf te behandelen zijn.
* **Pijn management** – Uw fysiotherapeut kan therapeutische toepassingen aanbevelen, zoals ijs en warmte om te helpen bij het beheersen van [pijn](/wiki/pijn/).
* **Functionele training** - In de jongvolwassen leeftijdsgroep, die met name door een werperselleboog wordt getroffen, leert een sporter meestal hoe bewegingen moeten worden aangepast aan een groeiend lichaam. Slechte coördinatie kan teveel druk opleveren voor de schouder en elleboog en onjuiste bewegingen kunnen in de loop van de tijd pijn in het lichaam veroorzaken. Fysiotherapeuten zijn experts in het beoordelen van de kwaliteit van beweging en in het trainen van sporters om op hun best te functioneren. Uw fysiotherapeut zal foute bewegingen in uw gooitechniek aanwijzen en corrigeren, zodat u in staat bent om een pijnvrije elleboog te krijgen en te houden.
* **Educatie** – De eerste stap bij het aanpakken van elleboogpijn is rust. Uw fysiotherapeut zal uitleggen waarom dit zo belangrijk is en een plan maken voor uw revalidatie, zodat u weet wanneer u in staat zult zijn om weer veilig te sporten. Uw fysiotherapeut zal ook een persoonlijk schema maken om het werpen door behandeling en oefening weer op te pakken, zodat u in staat bent om vanuit de rustfase naar graduele re-integratie van gooiactiviteiten te gaan en meer letsel te vermijden.
