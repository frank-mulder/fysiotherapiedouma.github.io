---
author: olivier-blaauw
date: 2017-05-06 09:35:11+00:00
draft: false
title: Letsel aan het ulnaire collaterale ligament
type: wiki
url: /wiki/letsel-aan-ulnaire-collaterale-ligament/
categories:
- Elleboog
- Gewrichten
- Pijn
tags:
- elleboogklachten
- handbal
- honkbal
- ulnaire collaterale ligament
- volleybal
---

## Letsel aan het ulnaire collaterale ligament


**Letsel aan het ulnaire collaterale ligament (UCL) doet zich voor als door herhaalde druk de binnenkant van de [elleboog](/categories/elleboog/) is beschadigd. UCL-letsel komt steeds vaker voor vanwege de populariteit van “bovenhandse” sporten zoals volleybal, handbal en honkbal.**

Ze worden vaak “Tommy John”-blessures genoemd, naar de beroemde honkbal-pitcher die in 1974 de eerste UCL-operatie onderging. Een fysiotherapeut kan u helpen om kracht en bewegingsbereik in uw [arm](/categories/arm/), en de algemene stabiliteit en [evenwicht](/categories/evenwicht/) in uw lichaam na UCL-letsel te verbeteren.


## Wat is letsel aan het ulnaire collaterale ligament?


Het ulnaire collaterale ligament is een weefselband die de binnenkant van uw [bovenarm](/categories/bovenarm/) (humerus) met de binnenkant van uw [onderarm](/categories/onderarm/) (ulna) verbindt. Deze gewrichtsband helpt om uw arm te ondersteunen en stabiliseren als uw een beweging maakt zoals het gooien van een bal. Gaandeweg en bij herhaalde stress of bij trauma kan de UCL overrekt raken of zelfs scheuren. Een operatie is niet altijd nodig voor de genezing van UCL-letsel, maar kan worden uitgevoerd als de patiënt [pijn](/wiki/pijn/) heeft of als de elleboog instabiel blijft bij terugkeer naar sporten.


## Signalen en symptomen van een letsel aan het ulnaire collaterale ligament


Met UCL-letsel kunt u het volgende ervaren:




* Pijn als u uw arm bovenhands gebruikt (bijv. werpen)
* Pijnlijkheid aan de binnenrand van uw elleboog
* Een beetje zwelling aan de binnenkant van uw arm
* Mogelijke gevoelloosheid en tinteling in uw arm
* Instabiliteit in uw ellebooggewricht (het voelt alsof uw elleboog kan wegzakken als u een beweging maakt die bij uw sport hoort)



## Hoe wordt letsel aan het ulnaire collaterale ligament vastgesteld?


Uw fysiotherapeut zal een grondige evaluatie doen waarbij ook uw gezondheidsgeschiedenis wordt opgenomen. Uw therapeut kan u de volgende vragen stellen:



* Wanneer en hoe ontstond dit letsel?
* Hoe lang heeft u al pijn?
* Heeft u last van gevoelloosheid en tintelingen in uw arm?
* Voelde u een “plop” terwijl u bovenhands gooide?
* Heeft uw enige instabiliteit ervaren (een wegzakkend gevoel) bij het gooien?
* Aan welke andere sporten of activiteiten doet u?
* Heeft u door de blessure aan uw elleboog moeten stoppen met sporten?

Uw fysiotherapeut kan voorzichtig rond uw ellebooggewricht prikken om het exacte gebied met pijn te lokaliseren. De therapeut kan uw arm een beetje buigen terwijl er druk staat op de buitenkant van uw ellebooggewricht (_valgus stress test_) or u vragen om een gooibeweging te maken, terwijl hij of zij daaraan tegendruk geeft (_bewegende valgus stress test_).

Om een definitieve diagnose te stellen kan uw therapeut samenwerken met een orthopedisch chirurg. De chirurg kan nader onderzoek aanvragen, zoals MRI of magnetisch resonantie arthrogram (MRA) om de diagnose te bevestigen en andere mogelijke schade uit te sluiten.


## Hoe kan een fysiotherapeut helpen bij een letsel aan het ulnaire collaterale ligament?


Uw fysiotherapeut kan helpen om de kracht en het bewegingsbereik van uw arm na een UCL-blessure te verbeteren, en u helpen om uw stabiliteit, coördinatie en evenwicht te herstellen. De therapeut kan ook voor en na een noodzakelijke operatie met uw werken en u helpen om andere zaken te identificeren, die mogelijk aan uw letsel hebben bijgedragen, zoals gebreken in bewegingsbereik en kracht, of onjuiste werptechniek. Uw therapeut zal u helpen om:



* **Uw genezingsproces te versnellen** – Het weghalen van druk rond het geblesseerde gebied is de beste manier om UCL-letsel te laten genezen, en uw fysiotherapeut zal u waarschijnlijk zeggen dat u een tijdje moet stoppen met sporten. De therapeut zal u over het RICE principe vertellen (_Rust, IJs, Compressie, Elevatie_) en kan “dwarse frictie massage” toepassen om er voor te zorgen dat het lichaam het ligament van voedingsstoffen voorziet.
* **Uw [spieren](/categories/spieren/) sterk te maken** – Na uw blessure kan uw arm zwakker aanvoelen. Het sterker maken van de spieren in uw [schouder](/categories/schouder/), bovenrug, en schouderbladen, en ook die in uw onderarm, zal helpen om de druk op het ellebooggewricht te verminderen. Daarnaast zal het aanpakken van evenwicht in het onderlichaam of mogelijke zwakte in de heupen en romp helpen om de druk langs uw elleboog te verminderen.
* **Uw bewegingsbereik verbeteren** – Na uw blessure kun u meer moeite hebben om uw arm te strekken en te buigen. Uw therapeut zal er met u aan werken om het bewegingsbereik van uw arm te verbeteren, en misschien ook uw schouder stretchen om de druk op uw elleboog bij bovenhandse bewegingen te verminderen.
* **Uw bewegingen corrigeren** – Elke sport vraagt om verschillende armbewegingen, maar bepaalde bewegingen leveren een sporter een hoger risico op letsel aan de elleboog op. Het onderzoeken en aanpassen van bewegingen die u maakt helpt u om weer veilig te kunnen sporten. Uw fysiotherapeut zal u helpen om een specifiek programma op te stellen dat u in staat stelt om geleidelijk te werken aan volledige terugkeer naar activiteit.



### Na een operatie


Als een operatie nodig is, zal uw fysiotherapeut de kracht in uw arm en het bewegingsbereik meten vóór de operatie. Fysiotherapie begint in de eerste week tot 10 dagen na de operatie en richt zich op het volgende:



* _Verbeteren van hoe ver u uw schouder en elleboog kunt bewegen._ Uw fysiotherapeut zal u helpen om uw arm met verschillende oefeningen en stretch-technieken voorzichtig te buigen en te strekken om de druk op de elleboog te verminderen.
* _Verbeteren van de kracht in uw arm._ Met een serie oefeningen zal uw fysiotherapeut met u werken aan het verbeteren van de kracht in uw arm. Uw grip en onderarmkracht zullen na een operatie het eerst aan de beurt zijn. Als u vooruit gaat zullen de oefeningen zich meer gaan richten op uw schouderblad en de spieren in uw bovenrug.
* _Verbeteren van de kracht en coördinatie van de spieren die u voor sporten gebruikt._ Als u begint te herstellen en vooruit gaat, zullen de oefeningen zich meer gaan richten op uw sport of activiteit.



## Kan letsel aan het ulnaire collaterale ligament worden voorkomen?


Er zijn factoren die uw kans op UCL-letsel doen toenemen. Onevenwichtigheden, bijvoorbeeld, in het bewegingsbereik van uw schouder en elleboog kunnen een rol spelen bij het veroorzaken van teveel druk bij de elleboog. Uw therapeut kan helpen om deze onevenwichtigheden te corrigeren. Gebreken in het evenwicht en de coördinatie kunnen ook leiden tot onjuiste beweging bij sporten. Uw therapeut kan een programma opzetten om zulke gebreken te corrigeren.

Factoren zoals leeftijd, de sport die u beoefent en het aantal wedstrijden dat u heeft gespeeld kunnen allemaal van invloed zijn om de algemene gezondheid van uw arm. Het is ook heel erg belangrijk om uw arm tussen de wedstrijden te laten herstellen.
