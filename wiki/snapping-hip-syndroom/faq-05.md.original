---
date:
author:
question: Hoe kan een fysiotherapeut helpen bij het snapping hip syndroom?
draft: false
keywords:
type: faq
categories:
headless: true
---
Uw fysiotherapeut zal een speciaal behandelprogramma maken om uw herstel te versnellen, inclusief oefeningen en behandelingen die u zelf thuis kunt doen. Dit programma helpt u om uw normale leven weer op te pakken en uw hersteldoelen te halen.


### De eerste 24-48 uur

Uw fysiotherapeut kan u adviseren om:

* De geblesseerde heup rust te geven door niet te lopen of een enige andere activiteit te doen die pijn oplevert. In zeldzame gevallen kunnen krukken worden aanbevolen om verdere overbelasting van de spieren bij het lopen te voorkomen.
* IJs op het aangedane gebied aan te brengen: om de twee uur, 15 tot 20 minuten
* Met een andere gezondheidszorgverlener te overleggen voor bijvoorbeeld medicatie of diagnostische tests.

### Verlichten van de pijn
Uw fysiotherapeut kan verschillende soorten behandeling en techniek gebruiken om uw pijn onder controle te houden en te verminderen, waaronder het gebruik van ijs, warmte, elektriciteit, tape, oefeningen en speciale hands-on technieken die de spieren en gewrichten bewegen (manuele therapie).

### Mobiliteit verbeteren
Uw fysiotherapeut zal specifiek activiteiten en behandelingen kiezen om te helpen bij het herstel van de mobiliteit in het been en de heup. Dit kan beginnen met bewegingen van het been- en heupgewricht die de therapeut voorzichtig uitvoert, en verdergaan met actieve oefeningen en stretches. Behandeling voor snapping hip houdt vaak [manuele therapie](/manuele-therapie/)-technieken in zoals _trigger point release_ en _soft tissue mobilisatie_, en ook specifieke stretches van spieren die heel erg stijf zijn.


### Kracht verbeteren
Bij elke fase van herstel horen bepaalde oefeningen, en uw fysiotherapeut zal u de juiste oefeningen voor het herstel van uw kracht, vermogen en wendbaarheid leren. Deze kunnen worden gedaan met gewichten, rekbanden, gewichtshef-apparatuur en cardiomachines zoals loopbanden en oefenfietsen. In geval van het snapping hip syndroom worden vooral de spieren in de heup en de kern bij deze krachtoefeningen aangesproken.


### Hersteltijd versnellen
Uw fysiotherapeut is opgeleid en ervaren in het kiezen van behandelingen en oefeningen die u helpen om weer met uw normale leven verder te gaan, en om uw doelen sneller te bereiken dan u in uw eentje zou kunnen doen.


### Terugkeer naar activiteit
Uw fysiotherapeut zal met u samenwerken om uw hersteldoelen vast te stellen, inclusief uw terugkeer naar werk en sport, en ook om uw zorgplan op te stellen zodat u die doelen zo veilig, snel en effectief mogelijk kunt behalen. Uw fysiotherapeut zal hands-on therapie gebruiken en u oefeningen en re-integratie activiteiten leren. Sporters krijgen sport-specifieke technieken en oefeningen om ze te helpen om sport-specifieke doelen te halen.

### Toekomstig letsel vermijden
Uw fysiotherapeut kan een oefenprogramma voor thuis aanbevelen om die spieren rond uw heup, bovenbeen en kern (buik) sterker te maken om toekomstig letsel te voorkomen. Dit kunnen kracht- en soepelheidsoefeningen voor de heup-, dij- en kernspieren zijn.

### Als een operatie nodig is
In geval van het snapping hip syndroom is zelden een operatie nodig. Als het toch nodig is, zal u fysiotherapeut u helpen om de pijn te minimaliseren, mobiliteit en kracht te herstellen en u zo snel mogelijk na de operatie weer verder te laten gaan met uw normale activiteiten.
