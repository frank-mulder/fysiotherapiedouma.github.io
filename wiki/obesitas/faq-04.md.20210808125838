---
date:
author:
question: Hoe kan een fysiotherapeut helpen bij obesitas ?
draft: false
keywords:
type: faq
categories:
headless: true
---
Fysiotherapeuten kunnen zwaarlijvige mensen helpen om meer lichamelijk actief en fit te zijn door ze leren op pijnvrije en leuke manieren te bewegen. De juiste oefening is erg belangrijk omdat het helpt om calorieën te verbranden, vet kwijt te raken, spierweefsel te behouden en uw [gewrichten](/categories/gewrichten/) te beschermen. Als u begint met een leuke oefeningenreeks, helpt het u ook om betere beslissingen te nemen over uw dieet.

Uw fysiotherapeut zal met u werken om een specifiek behandelplan op te stellen dat uw behoeften aanpakt, met oefeningen die u thuis kunt doen. Aerobics oefeningen en krachttraining zullen waarschijnlijk deel uitmaken van uw programma, omdat ze allebei helpen bij gewichtsverlies en –controle. Fysiotherapeuten zijn opgeleid om veilige, effectieve lichamelijke activiteitenprogramma’s op te stellen voor mensen van alle leeftijden en gesteldheden, waarbij uit wordt gegaan van de aanbevelingen voor volwassenen en kinderen van de Centers for Disease Control and Prevention.

Fysiotherapeuten kunnen mensen ook helpen om onderliggende redenen voor hun ongezonde gedrag aan te pakken; ze zijn opgeleid om obstakels te identificeren bij het ontwikkelen van gezonde gewoontes, het stellen van persoonlijke doelen en het volhouden van het programma. Uw fysiotherapeut kan u helpen om:



* **Pijn te verlichten** – Uw fysiotherapeut zal een persoonlijk oefenprogramma maken om u te helpen om de dagelijkse dingen veilig en met zo weinig mogelijk [pijn](/wiki/pijn/) te doen. Alleen al gaan staan en gaan bewegen kan de pijn verlichten!
* **Hart- en vaatfitheid te verbeteren** – Uw fysiotherapeut zal een “goed- voor-het-hart” aerobics oefenprogramma voor u maken, om het metabolisme van uw lichaam te verhogen, zodat u meer calorieën verbrandt. Fysiotherapeuten helpen mensen, waaronder volwassenen en kinderen met beperkingen, om leuke aerobics activiteiten te vinden die ze op uw eigen niveau kunnen doen.
* **Kracht te verbeteren** – Uw fysiotherapeut zal u oefeningen leren om eventuele spierzwakte aan te pakken of om uw spierkracht in het algemeen te verbeteren. Kracht opbouwen in uw [spieren](/categories/spieren/) helpt om calorieën te verbranden, dagelijkse activiteiten makkelijker te maken en gewrichtspijn te verlichten. Voorzichtige en lage-impact vormen van gewichtstraining met oefenbanden kan helpen om overbelasting van gewrichten te voorkomen.
* **Beweging te verbeteren** – Uw fysiotherapeut zal specifieke activiteiten en behandelingen kiezen om de normale mobiliteit van stijve gewrichten te herstellen. Dit kan met “passieve” bewegingen beginnen die fysiotherapeut voor u doet en verdergaan met actieve oefeningen die u zelf doet.
* **Soepelheid en houding te verbeteren** – Uw fysiotherapeut zal vaststellen of sommige van uw grote spieren stijf zijn en u leren hoe u ze voorzichtig kunt stretchen. Uw fysiotherapeut zal ook uw houding beoordelen en u oefeningen aanleren om uw vermogen om de juiste houding aan te houden te verbeteren. Door een goede houding worden lastige activiteiten makkelijker en minder pijnlijk en kan zelfs uw ademhaling verbeteren.
* **Activiteitniveau te verhogen** – Uw fysiotherapeut zal uw activiteitdoelen met u bespreken en uw oefenprogramma ontwerpen om uw persoonlijke behoeften en doelen aan te pakken. Uw fysiotherapeut  zal u helpen om die doelen zo veilig, snel en effectief mogelijk te bereiken.

**Als een operatie nodig is**

Soms wordt om ernstige obesitas te behandelen door patiënten en hun artsen voor een maagomleiding of bariatrische chirurgie gekozen. Uw fysiotherapeut kan u helpen om u voor te bereiden op en te herstellen van een operatie door een preoperatief en postoperatief fysiotherapieprogamma voor u te maken. Uw fysiotherapeut kan u bij elke sessie begeleiden, kan u helpen om letsel aan uw gewrichten en spieren te voorkomen, en kan uw programma waar nodig vergroten en bijstellen. Preoperatieve programma’s omvatten vaak krachttraining en aerobics, terwijl postoperatieve programma’s vaak beginnen met diepe ademhaling en oefeningen voor de onderste ledematen (benen, enkels, voeten), en voorzichtig opgevoerd worden naar krachttraining en aerobics. Uw fysiotherapeut zal u helpen om de pijn te minimaliseren, mobiliteit en kracht te herstellen, en na een operatie op de snelst mogelijke manier terug te keren naar normale activiteiten.
