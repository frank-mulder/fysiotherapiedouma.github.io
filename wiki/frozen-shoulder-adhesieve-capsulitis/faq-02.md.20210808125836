---
date:
author:
question: Hoe voelt frozen shoulder (adhesieve capsulitis)?
draft: false
keywords:
type: faq
categories:
headless: true
---
De meeste mensen met adhesieve capsulitis hebben toenemende [pijn](/wiki/pijn/) en daarna verlies van een aantal bewegingen. Adhesieve capsulitis kan in 4 stadia worden opgedeeld en uw fysiotherapeut kan u helpen om vast te stellen in welk stadium u zich bevindt:

**Stadium 1 – “Voor het bevriezen”**

In dit stadium kan het lastig zijn om uw probleem te identificeren als adhesieve capsulitis. U heeft al 1 tot 3 maanden klachten van de [schouder](/categories/schouder/) en ze worden erger. Actieve beweging en passieve beweging (bewegingen, die een fysiotherapeut voor u doet) doen pijn. De schouder is gewoonlijk pijnlijk als u die niet gebruikt, maar de pijn wordt erger en “scherp” bij beweging. U heeft in deze periode een milde beperking in mobiliteit en u beschermt uw schouder door die minder te gebruiken. Het bewegingsverlies is het meest duidelijk bij “externe rotatie” (dat is wanneer u uw [arm](/categories/arm/) van uw lichaam wegdraait), maar u kunt ook mobiliteit gaan verliezen als u uw arm optilt of als u achter uw [rug](/categories/rug/) reikt . U heeft overdag en ’s nachts pijn.

**Stadium 2 – “Bevriezing”**

In dit stadium heeft u al 3 tot 9 maanden symptomen, waarschijnlijk met toenemend verlies van schouderbeweging en erger wordende pijn (vooral ’s nachts). De schouder heeft nog een beetje bewegingsbereik, maar dit is beperkt door pijn en stijfheid.

**Stadium 3 – “Bevroren” of “Frozen”**

Uw symptomen houden al 9 tot 14 maanden aan en u heeft een aanzienlijk beperkt bewegingsbereik in de schouder. In het begin van dit stadium is er nog steeds een behoorlijke hoeveelheid pijn. Tegen het einde van het stadium wordt de pijn echter minder, en voelt u de pijn normalerwijs alleen als u uw schouder zover als u kunt beweegt.

**Stadium 4 – “Ontdooiing”**

U heeft al 12 tot 15 maanden symptomen en de pijn is flink afgenomen, vooral ’s nachts. U heeft nog steeds een beperkt bewegingsbereik, maar uw vermogen om de dagelijkse dingen te doen waarbij u boven uw [hoofd](/categories/hoofd/) moet bewegen neemt in snel tempo toe.
