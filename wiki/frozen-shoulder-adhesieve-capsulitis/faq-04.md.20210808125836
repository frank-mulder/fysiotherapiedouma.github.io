---
date:
author:
question: Hoe kan een fysiotherapeut helpen bij een frozen shoulder?
draft: false
keywords:
type: faq
categories:
headless: true
---
Het hoofddoel van uw fysiotherapeut is het herstel van uw beweging zodat u uw activiteiten kunt uitvoeren en uw rol in het leven kunt spelen. Zodra in het onderzoeksproces het stadium van uw aandoening is vastgesteld, zal uw therapeut een oefenprogramma maken dat toegesneden is op uw behoeften. Het is gebleken dat oefening de beste remedie is voor mensen in stadium 2 of hoger.

**Stadia 1 en 2**

Uw fysiotherapeut zal u helpen om zoveel mogelijk bewegingsbereik te behouden en om de [pijn](/wiki/pijn/) te verlichten. Uw therapeut kan een combinatie van stretchoefeningen en manuele therapietechnieken gebruiken om uw bewegingsbereik te vergroten. De therapeut kan ook beslissen om behandelingen zoals met warmte of kou te gebruiken om de [spieren](/categories/spieren/) te helpen ontspannen voordat met andere behandelvormen wordt begonnen. De therapeut zal u een oefenprogramma voor thuis geven dat is ontworpen om te helpen bij het verminderen van het verlies van mobiliteit.

**Stadium 3**

De behandelfocus zal op de terugkeer van mobiliteit liggen, waarbij uw therapeut nadrukkelijker stretchoefeningen en [manuele therapietechnieken](/manuele-therapie/) toepast. Uw kunt ook met wat krachtoefeningen beginnen en deze oefeningen worden ook in uw oefenprogramma voor thuis opgenomen.

**Stadium 4**

In het laatste stadium zal uw therapeut zich richten op de terugkeer van de “normale” schoudermechanica en uw terugkeer naar normale, alledaagse, pijnloze activiteiten. de therapeut zal doorgaan met stretchoefeningen, krachttraining en verschillende manuele therapietechnieken.

Soms lukt het niet om de pijn met conservatieve zorg te verminderen. Als dit bij u gebeurt kan uw fysiotherapeut u doorverwijzen voor een injectie in het gewricht met anti-ontstekings- en pijn verlichtende medicatie. Onderzoek heeft laten zien dat, alhoewel deze injecties geen lange termijn winst oplevert voor het bewegingsbereik en de duur van de aandoening niet verminderen, ze wel op de korte termijn helpen bij het verminderen van de pijn.
