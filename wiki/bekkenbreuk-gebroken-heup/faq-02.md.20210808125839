---
date:
author:
question: Hoe kan een fysiotherapeut helpen bij een bekkenbreuk ?
draft: false
keywords:
type: faq
categories:
headless: true
---
Herstel van een bekkenbreuk houdt vaak een operatie in of lange periodes van bedrust. Bij sporters wordt het vermijden van sportactiviteiten aangeraden totdat de [pijn](/wiki/pijn/) is verdwenen. Tijdens deze rustperiodes, die meestal weken tot maanden duren, verliest iemand kracht, soepelheid, uithoudingsvermogen en [evenwicht](/categories/evenwicht/).

[Fysiotherapeuten kunnen u helpen](/bekkenfysiotherapie/) bij uw herstel na een bekkenbreuk door het verbeteren van uw:

* Pijnniveau
* Heup-, rug- en beenmobiliteit
* Kracht
* Flexibiliteit
* Hersteltempo
* Tempo bij terugkeer naar activiteit en sport

Zodra uw arts akkoord gaat met fysiotherapie, zal uw fysiotherapeut een specifiek behandelprogramma maken om uw herstel te bespoedigen, met daarin oefeningen en behandelingen die u thuis moet doen. Dit programma helpt u om uw normale leven weer te leiden en uw hersteldoelen te bereiken.

**De eerste 24-48 uur**

Uw fysiotherapeut kan u helpen om met krukken te leren lopen zodat u thuis kunt bewegen, zonder dat u op het been aan de gekwetste kant loopt. Dit is vooral van toepassing op lage impact bekkenbreuken, zoals bij sporters. In geval van ernstiger bekkenbreuken is een rolstoel nodig, waarbij uw fysiotherapeut u kan leren hoe u die veilig kunt gebruiken.

**Pijnverlichting**

Uw fysiotherapeut kan verschillende soorten behandelingen en technieken gebruiken om uw pijn onder controle te houden en te verlichten, waaronder ijs, warmte, ultrasound, elektrische stimulatie, tape, oefeningen en speciale hands-on technieken, die [manuele therapie](/manuele-therapie/) worden genoemd en waarbij uw [spieren](/categories/spieren/) en [gewrichten](/categories/gewrichten/) voorzichtig worden bewogen.

Uw fysiotherapeut kiest bepaalde activiteiten en behandelingen voor het herstel van de normale mobiliteit in uw been en [heup](/categories/heup/). Dit kan beginnen met passieve bewegingen die hij of zij op uw been en heupgewricht uitvoert en doorgaan met actieve oefeningen en stretches die u zelf doet. Behandeling kan hands-on manuele therapie technieken inhouden, die “trigger point release” en “zacht weefsel mobilisatie” worden genoemd, en ook bepaalde stretches van spieren die erg stijf zijn.

**Kracht verbeteren**

Uw genezing heeft in elke herstelfase baat bij bepaalde oefeningen en uw fysiotherapeut zal u een op maat gemaakt oefenprogramma leren waarmee uw kracht, vermogen en bewegelijkheid worden hersteld. Deze oefeningen kunt u doen met gebruik van gewichten, stretchbanden, gewichthef-apparatuur en cardio-apparaten zoals loopbanden en oefenfietsen. Bij bekkenbreuken richten de krachtoefeningen zich vaak op de heup- en kernspieren.

**Evenwicht verbeteren**

Het heupgebied bevat veel spieren die essentieel zijn voor evenwicht en stabiliteit bij het lopen of het uitvoeren van enige activiteit. Uw fysiotherapeut zal u effectieve oefeningen aanleren om de kracht en het uithoudingsvermogen van deze spieren te herstellen zodat u uw evenwicht weer terugkrijgt.


**Hersteltijd bespoedigen**

Uw fysiotherapeut is opgeleid om behandelingen en oefeningen te kiezen die u helpen om te genezen, terug te keren naar uw normale bestaan en uw doelen sneller te bereiken dan u in uw eentje zou kunnen doen.

**Terug naar activiteit**

Uw fysiotherapeut zal samen met u beslissen wat uw hersteldoelen zijn, waaronder de terugkeer naar werk en sport. Uw behandelprogramma zal worden opgezet om die doelen op de meest veilige, snelle en effectieve manier te bereiken. Uw fysiotherapeut zal hands-on therapie gebruiken en uw oefeningen en re-integratie activiteiten aanleren. Sporters leren sport-specifieke technieken en oefeningen om ze te helpen bij het behalen van sport-specifieke doelen.

**Toekomstige problemen voorkomen**

Uw fysiotherapeut kan een oefenprogramma voor thuis aanbevelen om de spieren rond uw heup, bovenbeen en kern sterker te maken en daardoor problemen in de toekomst, zoals vermoeidheid of problemen met lopen, te voorkomen. Uw fysiotherapeut zal met u en uw familie ook kijken naar manieren om [vallen](/wiki/vallen/) in huis te voorkomen. Deze valpreventie strategieën kunnen bijvoorbeeld inhouden dat losse voorwerpen van de vloer (matten en vloerkleden) worden gehaald, dat antislip matten of stoelen worden gebruikt in de douche, dat huisdieren uit de buurt van uw voeten worden gehouden en dat u schoeisel in huis draagt dat niet glijdt. Ook kunnen handvaten of leuningen in de douche, wc en trap worden geïnstalleerd.

**Als een operatie nodig is**

Als een operatie nodig is zal u fysiotherapeut u helpen om de pijn te minimaliseren, beweging en kracht te herstellen en het dagelijkse bestaan na de operatie weer zo snel mogelijk op te pakken.
