---
date:
author:
question: Wat is een bekkenbreuk?
draft: false
keywords:
type: faq
categories:
headless: true
---
Een bekkenbreuk is een scheur of breuk in een of meer van de bekkenbotten, die zich aan de onderkant van de ruggengraat bevinden. Het bekken wordt vaak een onderdeel van de heup genoemd. (Als u “uw handen op uw heupen plaatst”, rusten uw handen in feite op uw bekkenbotten.

Een bekkenbreuk kan veroorzaakt worden door een gebeurtenis met lage impact of een gebeurtenis met hoge impact.

* **Lage impact bekkenbreuken** doen zich vooral voor in 2 leeftijdsgroepen: jongeren en ouderen. Bij jongeren is over het algemeen sprake van breuken in de uiteinden van de bekkenbotten, na sportletsel (American football, ijshockey, skiën) of door een activiteit zoals joggen. Bekkenbreuken doen zich bij mensen met osteoporose ook voor na een val of ontstaan spontaan als sprake is van zwakke botten. Bij ouderen is vaak sprake van breuken in het dikkere gedeelte van de bekkenbotten. Deze “bekkenringfracturen” ontstaan door een val op een kant van de heup. Dit soort vallen wordt veroorzaakt door evenwichtsproblemen, zichtproblemen, als bijwerking van medicijnen, door algemene broosheid of door onbedoelde obstakels bij het lopen, zoals voor de voeten lopende huisdieren, gladde vloeren of niet glad liggende vloerkleden. Lage impact breuken zijn vaak lichte breuken en kunnen met een paar weken rust genezen. Fysiotherapie doet in deze gevallen veel voor het herstel van kracht en evenwicht.
* **Hoge impact bekkenbreuken** doen zich vooral voor na grote ongelukken zoals een auto-ongeval, een door een auto aangereden voetganger, een hoge val. Deze bekkenbreuken kunnen levensbedreigend zijn, moeten direct op de spoedeisende hulp verzorgd worden, en hebben een operatie en uitgebreide fysiotherapeutische revalidatie nodig.
