---
date:
author:
question: Hoe kan een fysiotherapeut helpen bij schouder impingement?
draft: false
keywords:
type: faq
categories:
headless: true
---
Het is belangrijk dat u direct als het gebeurt behandeld wordt voor [schouder](/categories/schouder/) impingement. Secundaire aandoeningen kunnen uit een impingement van de weefsels in de schouder voortkomen, waaronder een geïrriteerde bursa, of een peesontsteking of scheuring van het rotatorenmanchet.

Fysiotherapie kan het schouder impingement syndroom met succes behandelen. U zult met uw fysiotherapeut aan het opstellen van een behandelplan werken, dat specifiek gericht is op uw aandoening en doelen. Uw persoonlijke behandelplan kan het volgende omvatten:

* **Pijnmanagement** – Uw fysiotherapeut zal u helpen om pijnlijke bewegingen te identificeren en te vermijden, en ook om afwijkende houdingen te corrigeren om de afknelling door een impingement te verminderen. Therapeutische toepassingen, zoals iontoforese (medicatie die via een elektrisch geladen pleister wordt toegediend) en ultrasound kunnen toegepast worden. IJs kan ook helpen om de [pijn](/wiki/pijn/) te verlichten.
* **Manuele therapie** – Uw fysiotherapeut kan [manuele technieken](/manuele-therapie/), zoals voorzichtige bewegingen van het gewricht, massage van het zachte weefsel en schouderstretches gebruiken om uw schouder weer goed te laten bewegen en de pezen en bursa aan een impingement ontkomen.
* **Bewegingsbereikoefeningen** – U zult oefeningen en stretches leren om uw schouder en schouderblad weer goed te laten bewegen, zodat u weer zonder pijn kunt reiken en tillen.
* **Krachtoefeningen** – Uw fysiotherapeut zal bepalen welke krachtoefeningen, afhankelijk van uw aandoening, het beste voor u zijn. Vaak neigt de kop van de humerus er naar om bij schouder impingement syndroom naar voren en naar boven te schuiven, omdat de [spieren](/categories/spieren/) in het rotatorenmanchet zwak zijn geworden. Het sterker maken van de spieren in het rotatorenmanchet en de scapula helpt om de humerus naar beneden en naar achteren te plaatsen zodat het impingement vermindert. U kunt ook weerstandstraining doen om uw zwakkere spieren sterker te maken. U zult een oefenprogramma voor thuis krijgen om met de krachtoefeningen door te gaan lang nadat u met de fysiotherapiebehandeling bent gestopt.
* **Patiënt educatie** – Het aanleren van de juiste houding is een belangrijk onderdeel van de revalidatie. Als u bijvoorbeeld uw schouders naar voren rolt als u aan een computer zit, worden de pezen aan de voorkant van de schouder afgekneld. Uw fysiotherapeut zal u helpen om uw houding te verbeteren en kan aanpassingen aan uw werkplek en –gewoontes aanraden.
* **Functionele training** – Als uw symptomen beter worden, zal uw fysiotherapeut u leren hoe u een scala aan functies, zoals het wegzetten van een voorwerp op een plank of het gooien van een bal, goed kunt doen door gebruik te maken van de juiste schoudermechanica. Deze training helpt u terug te keren naar pijnvrij functioneren op uw werk, thuis en bij het sporten.
