---
author: carmen-van-eijck-wilmink
date: 2019-06-17 08:28:38+00:00
draft: false
title: Top 8 meest voorkomende tafeltennisblessures
type: wiki
url: /wiki/top-8-meest-voorkomende-tafeltennis-blessures/
aliases:
  - /sportblessures/top-8-meest-voorkomende-tafeltennis-blessures/
categories:
  - Schouder
  - Knie
  - Bovenarm
  - Elleboog
  - Enkel
  - Onderbeen
  - Schouder
  - Sportblessures
  - Pols
  - Voet
tags:
  - tafeltennis
  - baseballblessures
  - gescheurde enkelband
  - schouder
---
**Tafeltennis is een sport die door veel mensen wordt beoefend. Denk bijvoorbeeld aan het spelen van tafeltennis in de pauze van je werk, op vakantie of bij een sportclub. Naast het feit dat het spelen van tafeltennis een sport is die door beginners en gevorderden gespeeld kan worden, is het ook een sport waarbij blessures veelvuldig voorkomen.**

In dit artikel vertellen we je meer over 8 verschillende tafeltennisblessures. Deze 8 verschillende sportblessures zijn in te delen in 3 acute tafeltennisblessures en 5 chronische tafeltennisblessures.

Nadat we de verschillende tafeltennisblessures gedeeld hebben met je, kan je ook  lezen hoe je deze blessures moet voorkomen. Als ondanks de goede voorbereidingen en het dragen van goed materiaal toch een tafeltennis blessure op gaat spelen, is in dit artikel ook te lezen hoe je deze blessures moet behandelen.


## De drie meest voorkomende tafeltennisblessures
Tijdens het spelen van tafeltennis kun je te maken krijgen met lichamelijke blessures. Hieronder staan de drie meest voorkomende tafeltennisblessures:

* **Kwetsuur aan de arm**: bij het spelen van tafeltennis komt de meeste beweging uit de [arm](/categories/bovenarm/)/[schouder](/categories/schouder/). Het is ook niet vreemd dat in de arm arm/schouder de meeste blessures voorkomen omdat, in tegen stelling tot tennis, een kort zwaaiende beweging met de arm gemaakt wordt om de pingping bal te slaan. Deze slag wordt niet voorbereid door middel van een zwaaifase wat bij tennis vaak wel het geval is. Hierdoor ontstaat er een dermate belasting op de spieren dat er (kleine) scheurtjes ontstaan.
* **Knieletsel**: de meest voorkomende [knieletsels](/categories/knie/) zijn schade aan de mediale meniscus, verrekking of een gescheurde voorste kruisband en schade aan de mediale collaterale band. Deze kwetsuren doen zich voornamelijk voor bij plotselinge bewegingen. De meest voorkomende situatie is als het bovenlichaam draait waarbij het onderlichaam niet mee beweegt. Als deze beweging te snel en met te veel kracht wordt uitgeoefend kunnen de banden in de knie deze beweging niet opvangen met een scheuring of verrekking tot gevolg. Naast plotselinge bewegingen kunnen deze kwetsuren ook voorkomen bij het afremmen.
* **Letsel in het [onderbeen](/categories/onderbeen/)**: Een veel voorkomende acute blessure die bij tafeltennis voorkomt is het verstuiken van de [enkel](/categories/enkel/). Dat komt door de snelle zijdelingse bewegingen die een tafeltennisser vaak maakt. Deze bewegingen zijn een risico voor een enkelverstuiking. De buitenbanden van de enkel kunnen bij zijdelingse bewegingen uitrekken of scheuren. Bij deze kwetsuur heb je last van pijn en het zal opzwellen (vocht in de enkel) waardoor belasting op de enkel onmogelijk wordt.



## De vijf meest voorkomende chronische tafeltennisblessures
Naast bovengenoemde blessures die acuut kunnen ontstaan zijn er ook blessures die in de loop van de tijd zich ontwikkelen. Naast het feit dat deze blessures in het begin onschuldig overkomen zul je er in een later stadium veel vaker last van hebben. Deze blessures kunnen uitbloeien tot een chronische tafeltennis blessure waarbij het spelen van tafeltennis onmogelijk wordt doordat de pijn heftig aanwezig is. Lees hieronder meer over de vijf meest voorkomende chronische tafeltennis sportblessures:



* **Overbelasting van de arm spieren en/of pezen rond het schoudergewricht**: Zoals eerder omschreven wordt de arm/schouder veelvuldig gebruikt bij het spelen van tafeltennis. Wanneer er geen warming-up is uitgevoerd is het mogelijk dat je bij het smashen of hard slaan van de pingpong bal (lees: veel kracht uitoefent vanuit de arm/schouder) minuscule spierscheuringen ontstaan. Door deze krachtinspanning zal er een verminderde mobiliteit in de arm kunnen ontstaan.  termijn spierzwakte en pijn op.  Deze vorm van overbelasting wordt ook wel een rotatorcuff tendinopathie genoemd.
* **Overbelasting van de spieren in de [onderarm](/categories/onderarm/)**: binnen de volksmond beter bekend als de tenniselleboog. De tenniselleboog ontstaat doordat de pol/onderarm continu wordt bloot gesteld aan een onnatuurlijke beweging. Een tenniselleboog levert vooral veel pijnklachten op in de pols, bovenkant van de [hand](/categories/hand/), arm en/of schouder. Zelfs bij het uitvoeren van dagelijkse activiteiten kan pijn ervaren worden.
* **Overbelasting van de [pols](/categories/pols/)**: door het veelvuldig uitoefenen van de tafeltennis slag (forehand, backhand of smash) kan er overbelasting plaatsvinden in de pols. De banden, pezen en spieren rondom het polsgewricht kunnen in verloop van tijd de krachtinspanning niet aan. Het spelen van tafeltennis of het uitvoeren van dagelijkse activiteiten zullen belemmerd worden. Er is dan sprake van overbelasting van de pols.
* **Zenuwletsel ter hoogte van de pols**: bij het veelvuldig spelen van tafeltennis kunnen de buigpezen in de vingers overbelast raken. Weefsels rondom de buigpezen in de vingers kunnen gaan zwellen wat tot beknelling van de zenuwen kan leiden. Deze aandoening wordt ook wel carpaaltunnelsyndroom genoemd. Naast pijn kunnen ook tintelingen, prikkelend of doof gevoel in de hand ervaren worden. Tijdens het slapen (‘s nachts) kunnen de klachten heviger zijn.
* **Overbelasting onderaan de voetzool**: de pijn in de [voetzool](//categories/voet/) is een typische tafeltenniskwetsuur. Bij het spelen van tafeltennis wordt er een actieve houding (op de voorvoeten staan) aangenomen om zo snel mogelijk te anticiperen op de slag van de tegenstander. Door deze actieve houding kan er pijn ontstaan in de gehele voetzool maar ook onder de hak. Deze pijn kan geleidelijk tijdens het spelen van tafeltennis ontstaan maar ook na het sporten.


## Het voorkomen van blessures
Het oplopen van een blessure kan iedereen overkomen. Zelfs als er jaren voor getraind is. Toch is het mogelijk om het oplopen van een blessure tot een minimum te beperken. Hieronder worden drie verschillende manieren besproken om een blessure te voorkomen.

Als er van te voren duidelijk is wanneer er een tafeltenniswedstrijd of tafeltennistoernooi gespeeld moet worden, is het verstandig van te voren goed te trainen. Denk hierbij niet alleen aan wedstrijdtraining maar ook aan fysieke training. Het spelen van tafeltennis vergt niet alleen veel inspanning en kracht vanuit de armen en schouders maar ook van de been- en buikspieren. Zorg ervoor dat je je eigen lichaam kent en zodoende de zwakken plekken sterker maakt door bijvoorbeeld het uitvoeren van een plank en squats. Weet je van jezelf dat je zwakke knieën hebt of dat je enkel gemakkelijk dubbelklapt? Dan is het goed om hier vanuit de training extra aandacht aan te besteden. Vraag aan je fysiotherapeut welke oefeningen je thuis kunt uitvoeren om deze spieren sterker te maken.

Naast het fysiek en mentaal trainen voor het spelen van een tafeltenniswedstrijd, is het ook goed om van te voren een warming-up uit te voeren. Een warming-up zorgt er namelijk voor dat de spieren warm worden. Hierdoor is de kans op scheuringen in de spieren kleiner. Nadat de wedstrijd is afgelopen is het ook aan te raden om een cooling-down uit te voeren. Zorg ervoor dat een warming-up en de cooling-down standaard onderdelen worden rondom een tafeltenniswedstrijd zodat blessures tot een minimum worden beperkt.

Zoals eerder vermeld is het mogelijk dat je bijvoorbeeld [zwakke knieën](/categories/knie/) hebt of dat je enkel makkelijk dubbelklapt. Het is dan aan te raden om voorzorgsmaatregelen te nemen in de vorm van beschermingsmiddelen. Denk hierbij onder andere aan een enkelbrace en kniebrace.

## Specifieke behandelingen van tafeltennisblessures
Ondanks de nodige voorbereidingen is het voorkomen van een blessure niet altijd mogelijk. Als je een blessure oploopt is het verstandig om contact op te nemen met een specialist. Denk bijvoorbeeld aan een (sport)fysiotherapeut. Deze specialist zal je adviseren en ondersteunen bij het verhelpen van de blessure en het sterker maken van de zwakke plek in het lichaam. Elke blessure in het lichaam vergt een andere aanpak. Hieronder volgen voorbeelden van behandelplannen voor de typische tafeltennisblessures die eerder in dit artikel zijn beschreven.


### Behandeling van een kwetsuur aan de arm
Wanneer er zich acuut een kwetsuur aan de arm voldoet is het goed om de pijnlijke plek direct te koelen. Dit zal de zwelling tegen houden. Het is goed om regelmatig de arm te bewegen maar het is belangrijk om dit wel binnen de pijngrens te doen. Het regelmatig bewegen van de arm zal stijfheid tegen gaan. Blijft de kwetsuur aan de arm zich voordoen dan is het goed om contact op te nemen met een [fysiotherapeut](/fysiotherapie/).


### Behandeling van knieletsel
Een gescheurde voorste kruisband is een heftige en pijnlijke blessure. Als je een voorste kruisband afscheurt zijn er twee verschillende soorten behandelingen. Wanneer je jong bent en/of je bent zeer actief met het beoefenen van een sport dan is een voorste kruisband operatie noodzakelijk. Een andere manier is door de spieren rondom de knie, bovenbeen en onderbeen flink te trainen. Deze spieren zullen de functie zoveel mogelijk overnemen van de kruisband. Wanneer je je voorste kruisband afscheurt is het van belang om onder begeleiding van een fysiotherapeut oefeningen uit te voeren. De oefeningen zullen in teken staan van het versterken van de spieren rondom de knie maar ook om coördinatie verbeteren. Deze combinatie zorgt ervoor dat je de sport zeer snel weer kunt oppakken.


### Behandeling van letsel in het been
Het verstuiken van de enkel is een veelvoorkomende blessure bij het spelen van tafeltennis. Ook hier geldt dat je zo snel mogelijk moet koelen. Dit voorkomt de zwelling en de stijfheid. Zorg voor zo veel mogelijk rust maar blijf de enkel/voet zo veel mogelijk bewegen. Wanneer je om wat voor reden dan ook de enkel moeten belasten dan is het goed om een enkelbrace om te doen zodat het de enkel kan ondersteunen.


## Specifieke behandelingen van chronische tafeltennisblessures
Naast de tafeltennisblessures die zich acuut kunnen voordoen zijn er ook tafeltennisblessures die chronisch voorkomen. Deze blessures moeten op een andere manier behandeld worden.


### Overbelasting van de schouder/arm
Wanneer je al voor langere tijd last hebt van de schouder/arm is het goed om volledige rust te nemen. Het lichaam geeft aan dat het “genoeg” is en dat rust nodig heeft. Raadpleeg een fysiotherapeut die kan ondersteunen bij het behandelen van de chronische schouder/arm klachten. Hierbij moet je denken aan specifieke oefeningen of een ontstekingsremmende injectie om de pijn te verlichten.


### Overbelasting van de pols en/of carpaaltunnelsyndroom
Rust is bij deze chronische blessures vereist. Zorg ervoor dat de trainingsintensiteit tot een minimum wordt beperkt. Ter ondersteuning kan een polsbrace gedragen worden en voer daarnaast samen met een fysiotherapeut oefeningen uit om de pijn te verlichten.


### Overbelasting van de voetzool
Om de pijn in de voetzool te verminderen kan masseren (zelf of laten doen) helpen om de pijn te verlichten. Daarnaast is het goed om de trainingsintensiteit te verlichten zodat de voetzool de tijd krijgt om te herstellen. Wanneer de klachten aanhouden is het goed om contact op te nemen met een fysiotherapeut. De fysiotherapeut zal de klachten bekijken en een behandelplan voorschrijven.


## Tafeltennis in Hilversum en omstreken
Hoewel TafelTennisVereniging Hilversum ([TTV Hilversum](https://www.ttvhilversum.nl/)) de [grootste tafeltennisvereniging van Nederland](https://www.ttvhilversum.nl/2016/02/ttv-hilversum-opnieuw-genomineerd-voor-verkiezing-grootste-tafeltennisvereniging/) is, bestaat zij pas sinds 1 januari 2007. Het is een actieve club met maar liefst meer dan 300 leden die meespeelt in de [Afdeling Midden](http://midden.nttb.nl/home/) van de [NTTB](https://www.nttb.nl) (Nederlandse TafelTennis Bond).

<iframe src="https://www.google.com/maps/d/u/0/embed?mid=1Z6CXfAwNhRFJ6z_yW9rR9rg1qc8" height="480" width="100%"></iframe>


### Meer tafeltennisverenigingen in de omgeving
* [Almere](https://www.almeerspin.nl)
* [Amersfoort](http://www.overhetnet.nl)
* [Bilthoven](https://www.ttv-iduna.nl)
* [Diemen](https://www.ttvdiemen.nl)
* [Huizen](https://www.ttvhuizen.nl)
* [Huizen Bijmaat](http://www.bijmaat.nl)
* [Laren](https://www.ttvlaren.nl)
* [Leusden](http://www.ttcl.nl)
* [Nieuwegein](https://www.ttvn.nl)
* [Soest](https://www.overhees.nl)
* [Utrecht](https://uttc.nl)
* [Vleuten](https://www.fletio.nl)
* [Zeist](https://www.zttv.nl)
