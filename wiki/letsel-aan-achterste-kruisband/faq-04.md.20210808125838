---
date:
author:
question: Hoe kan een fysiotherapeut helpen bij letsel aan de achterste kruisband?
draft: false
keywords:
type: faq
categories:
headless: true
---
Uw fysiotherapeut zal om uw herstel te bespoedigen samen met u een specifiek behandelprogramma opstellen, inclusief oefeningen voor thuis. Fysiotherapie helpt u om weer terug te keren naar uw dagelijks leven en activiteiten. De tijd die nodig is om de aandoening te laten genezen verschilt, maar vooruitgang is meestal tussen 2 en 12 weken zichtbaar.

In de eerste 24 tot 48 uur na uw blessure kan uw fysiotherapeut u aanraden om:

* Uw [knie](/categories/knie/) rust te geven met krukken of een brace, waardoor de hoeveelheid gewicht die op uw geblesseerde been zet wordt verminderd en activiteit die tot [pijn](/wiki/pijn/) kan leiden wordt vermeden.
* IJs op het gebied aan te brengen: 15 tot 20 minuten, om de 2 uur
* Met een arts te overleggen voor verdere behandeling zoals medicatie of diagnostische tests.

In de loop van de tijd zal uw fysiotherapeut met u werken aan:

* **Vermindering van pijn en zwelling** – Uw fysiotherapeut kan een aantal behandelingen of technieken gebruiken om de pijn en zwelling onder controle te houden en te verminderen, waaronder ijs, warmte, ultrasound, elektrische stimulatie, tape, oefeningen en hands-on therapie zoals massage.
* **Verbetering van mobiliteit** – Uw fysiotherapeut zal specifieke activiteiten en behandelingen kiezen om de normale mobiliteit in uw knie en been te helpen herstellen. Dit kan beginnen met bewegingen die uw fysiotherapeut voor u doet door uw been en [kniegewricht](/categories/knie/) voorzichtig te bewegen, en verdergaan met actieve oefeningen en stretches die u zelf kunt doen.
* **Verbetering van soepelheid** – Uw fysiotherapeut zal vaststellen of u stijve beenspieren heeft en u leren hoe u die met voorzichtige oefening kunt stretchen.
* Verbetering van kracht – Bepaalde oefeningen helpen bij de genezing in elke fase van herstel; uw fysiotherapeut zal de juiste oefeningen en apparatuur kiezen en aan u leren om langzaam maar zeker uw kracht en wendbaarheid te herstellen.
* **Verbetering van evenwicht** – Het terugkrijgen van uw evenwichtsgevoel na een blessure is heel belangrijk. Uw fysiotherapeut zal u oefeningen leren om uw evenwichtsvaardigheden te verbeteren.
* **Herstel van wendbaarheid** – Snelheid en accuratesse bij beenbewegingen is belangrijk bij sportactiviteiten. Uw fysiotherapeut zal u helpen om deze vaardigheden terug te krijgen, als voorbereiding op terugkeer naar sportactiviteiten.
* **Bespoediging van hersteltijd** – Uw fysiotherapeut is opgeleid en ervaren in het kiezen van de beste behandelingen en oefeningen om u te helpen genezen, verder te gaan met uw dagelijks leven en om uw doelen sneller te bereiken dan u waarschijnlijk alleen zou kunnen doen.

Uw fysiotherapeut zal met u werken aan het stellen van doelen voor het herstel op het werk, bij sport en thuis. Uw behandelprogramma zal u helpen om deze doelen op de meest veilige, snelle en effectieve manier mogelijk te bereiken. Uw fysiotherapeut zal u oefeningen, re-integratie activiteiten en sport-specifieke technieken leren om u helpen bij terugkeer naar uw reguliere activiteiten.


### Als een operatie nodig is
Meestal is geen operatie nodig om licht letsel aan de AKB te behandelen. Het kan echter wel nodig zijn als:
* De AKB helemaal is afgescheurd
* Een stukje bot is afgebroken
* Sprake is van andere blessures aan gewrichtsbanden
* U constant het gevoel heeft dat uw knie onder u weg zal zakken

Sporters kunnen ervoor kiezen om operatieve vervanging van de AKB te ondergaan om de stabiliteit van de knie tijdens sport te verbeteren. Als andere delen van de knie op hetzelfde moment zijn geblesseerd als de AKB, heeft u voor die blessures misschien andere behandeling nodig, inclusief een operatie. Als een operatie nodig is, zult gedurende een aantal weken, begeleid door uw fysiotherapeut, een revalidatieprogramma doorlopen. Uw fysiotherapeut zal u helpen om de pijn te minimaliseren, mobiliteit en kracht terug te krijgen en zo snel mogelijk weer verder te gaan met uw dagelijks leven.
