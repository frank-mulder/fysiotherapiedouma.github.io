---
date:
author:
question: Hoe kan een fysiotherapeut helpen bij een heupprothese?
draft: false
keywords:
type: faq
categories:
headless: true
---

### Voor de operatie (fitter in fitter out)

Uw fysiotherapeut kan u vertellen wat u van de operatie kunt verwachten en u oefeningen geven om uw lichaam op de operatie voor te bereiden.

Als voorbereiding op de operatie kan uw fysiotherapeut u het volgende leren:

* Flexibiliteits- en krachtoefeningen voor de onderste ledematen
* Hoe u een rollator of krukken moet gebruiken om te lopen en de trap op en af te gaan
* Voorzorgsmaatregelen die u moet nemen voor na de operatie

Na de operatie zal uw fysiotherapeut u vertellen dat u:

* Niet meer dan 90 graden moet buigen met uw nieuwe heup
* Niet met meer dan 90 graden voorover moet buigen (u zult bijvoorbeeld een tijd niet in staat zijn om zelf uw sokken en schoenen aan te doen)
* Niet uw benen moet kruisen met uw nieuwe [heup](/categories/heup/) over het andere been
* Niet het been met de nieuwe heup naar binnen moet draaien

Uw fysiotherapeut kan voor de veiligheid en voor uw herstel aanbevelingen doen voor aanpassingen in huis, inclusief het gebruik van een verhoogde wc-bril, leuningen langs de trap, een leuning in bed en een zitting voor in bad of leuningen in de douche.

Het wordt aanbevolen dat u deze aanpassingen doet voordat u geopereerd wordt, zodat uw huis klaar is voor uw terugkeer.

### Na de operatie (postoperatief)

Op de eerste of tweede dag na uw operatie, zal uw fysiotherapeut bij u aan bed komen om te beginnen met uw postoperatieve behandeling. Uw therapeut zal mogelijke postoperatieve voorzorgsmaatregelen bekijken om nieuw letsel te voorkomen en om u te helpen om weer helemaal functioneel te worden.

Tijdens uw acute herstelperiode (de eerste 3-5 dagen na de operatie) zal uw fysiotherapeut er met u aan werken om u veilig:


* Te laten draaien en gaan zitten in bed
* Uit bed te laten komen, naast het bed gaan staan en naar een stoel bewegen.
* Kleine stukjes te laten lopen met een hulpmiddel (rollator of krukken)
* Voorzichtige bewegingsbereik- en krachtoefeningen in bed te laten doen

Tijdens uw subacute herstel (4-6 weken) gaat de fysiotherapie gewoon door. Het is mogelijk dat u gedurende een korte tijd moet revalideren in een verpleeghuis. Sommige patiënten worden, afhankelijk van de voorhanden zijnde hulp en hun vermogen om veilig te blijven, naar huis gestuurd zonder opname in een verpleeghuis. Uw fysiotherapeut zal deze afweging voor u maken.

Terwijl uw herstel verdergaat, blijft u werken aan:

* Lopen en traplopen
* Evenwicht – na de operatie kan uw [evenwicht](/categories/evenwicht/) verstoord zijn, waardoor u risico zou kunnen lopen om te vallen
* Transfer maken naar het bed, een stoel en een auto
* Volledige mobiliteit in uw been en nieuwe heup (zoals het aantrekken van sokken en schoenen)
* Speciale spierkrachtoefeningen om uw vermogen om veilig en onafhankelijk te staan en te lopen te verbeteren.

Als u onafhankelijk bent in deze activiteiten, bent u klaar om thuis weer helemaal te functioneren. Het kan echter zijn dat u nog steeds fysiotherapie nodig heeft.

Met sessies in de praktijk voor fysiotherapie gaat u verder met het werk aan uw bewegingsbereik, met stretchoefeningen en met oefeningen met gewichten om uw functionaliteit weer op het hoogste niveau te krijgen. Dit niveau van fysiotherapie richt zich op activiteit-specifieke revalidatie voor specifieke doeleinden, zoals een terugkeer naar werk of sport. Uw fysiotherapeut zal oefeningen toevoegen die deze activiteiten stimuleren. Dat kunnen afhankelijk van uw herstel en activiteitenniveau heftechnieken zijn, karren duwen en trekken, ladders klimmen, wendbaarheidsoefeningen of licht joggen.
