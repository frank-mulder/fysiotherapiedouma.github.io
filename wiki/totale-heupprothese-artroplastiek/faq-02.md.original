---
date:
author:
question: Hoe voelt het voor de operatie?
draft: false
keywords:
type: faq
categories:
headless: true
---
Voor de operatie kunnen mensen veel pijn in de heup en lies hebben, en soms ook lager in de dij. Ze kunnen ook aanzienlijke moeite hebben met lopen, traplopen en slapen op de aangedane kant.

### Voor uw operatie (preoperatieve fase)

Hoe beter uw lichamelijke conditie voor de totale heupprothese is, des te beter zullen de resultaten zijn (vooral op korte termijn). Voor de operatie zal uw fysiotherapeut u oefeningen leren en uw laten zien hoe u na uw operatie met hulp kunt lopen, traplopen, transfers met u doornemen en liggen in bed. Uw therapeut zal ook voorzorgsmaatregelen en aanpassingen thuis met uw bespreken, zoals het weghalen van losse vloerkleden of het strategisch neerzetten van een stoel zodat u kunt gaan zitten om iets uit een lage kast te halen, in plaats van te moeten hurken. Het is altijd makkelijker om dit soort aanpassingen te doen voordat uw heup wordt vervangen.

Als u rookt, stop ermee! Dat kan uw herstel na de operatie ten goede komen. Als u overgewicht heeft, richt u dan voor de operatie op afvallen. Het kwijtraken van overgewicht kan u helpen om sneller te herstellen en kan uw functionaliteit en resultaten na de operatie in het algemeen verbeteren.

### Direct na de operatie (postoperatieve fase)

Met een totale heupprothese zult u na de operatie waarschijnlijk 2 of 3 dagen in het ziekenhuis blijven. Als u andere medische aandoeningen heeft zoals diabetes of een hartaandoening kan het zijn dat u een paar dagen langer moet blijven. Als u bent zoals de meeste patiënten zult u te horen krijgen dat u, als u staat, zoveel gewicht als u aankunt op uw geopereerde been moet zetten. Terwijl u in het ziekenhuid bent zal de fysiotherapeut:

* U laten zien hoe u met een rollator of met krukken loopt
* U leren hoe veilig in en uit bed of een stoel komt
* U helpen met het doorgaan met de flexibiliteits- en krachtoefeningen die u voor de operatie zijn voorgeschreven

In deze periode is het vooral belangrijk om de zwelling in uw heup onder controle te krijgen en de incisie te laten genezen. Uw fysiotherapeut kan elektrische stimulatie toepassen, waarbij elektroden op de huid worden geplaatst om de zenuwen rond de heup te stimuleren om de pijn en zwelling te verminderen en de genezing te bevorderen. Uw fysiotherapeut kan u verder aanraden om ijspakkingen te gebruiken om het ongemak te verminderen. Uw therapeut kan ook kou op de heup gebruiken om de zwelling te verminderen en kan u aanraden om steunkousen te dragen.

##### Postoperatieve pijn wordt vooral met medicijnen onder controle gehouden tot ongeveer 4 tot 6 weken.

Het kan moeilijk zijn om na de operatie gewicht op uw been te zetten. Afhankelijk van uw specifieke geval/chirurgische procedure, zal u worden gevraagd om de hoeveelheid gewicht dat u op uw geopereerde been zet te beperken. Dat kan variëren van drukken met 1 teen tot zoveel gewicht als u aan kunt. Uw fysiotherapeut zal u leren hoe u op de juiste manier gewicht op het aangedane been zet, en zal een hulpmiddel zoals krukken of een rollator aanbevelen om het ongemak zoveel mogelijk te beperken terwijl u werkt aan het herstel van uw lichamelijke functionaliteit.
