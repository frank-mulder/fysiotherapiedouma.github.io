---
date:
author:
question: Hoe kan een fysiotherapeut helpen bij een gescheurd rotatorenmanchet?
draft: false
keywords:
type: faq
categories:
headless: true
---
Zodra een blessure aan het rotatorenmanchet is vastgesteld zult u met uw orthopeed en fysiotherapeut beslissen of u een operatie nodig heeft of dat u kunt proberen om te herstellen zonder operatie. Als u niet wordt geopereerd zal uw therapeut met u werken aan het herstel van bewegingsbereik, spierkracht en coördinatie, zodat u verder kunt met uw normale activiteiten. Soms kan uw therapeut u helpen om uw lichamelijke activiteit aan te passen zodat u minder druk op de schouder plaatst. Als u tot een operatie besluit kan uw therapeut u zowel voor als na de operatie bijstaan.

Ongeacht welke behandeling u krijgt – alleen fysiotherapie of een operatie en fysiotherapie -, vroege behandeling helpt bij het versnellen van de genezing en het voorkomen van permanente schade.


### Als u acuut letsel heeft


Een fysiotherapeut kan helpen met het managen van de symptomen van chronische scheuren in het rotatorenmanchet en ook bij het verbeteren van de werking van uw schouder. Bij omvangrijke scheuren van het rotatorenmanchet die niet volledig gerepareerd kunnen worden kunnen fysiotherapeuten u speciale strategieën leren om beweging van de schouder te verbeteren.


### Als u geopereerd wordt


Zodra zich een volledig gescheurd rotatorenmanchet ontwikkelt, moet u geopereerd worden om het gebruik van de schouder te herstellen en de pijnlijke symptomen te verminderen. Fysiotherapeut is een belangrijk onderdeel van het herstelproces. Het gerepareerde rotatorenmanchet is na een schouderoperatie kwetsbaar voor nieuw letsel, dus is het belangrijk om met een fysiotherapeut te werken aan veilig herstel van het gebruik van de geblesseerde arm. Na het operatieve herstel, zult u een mitella dragen om uw schouder en arm te beschermen terwijl de reparatie geneest. Zodra u de mitella kunt afdoen om te oefenen, zal de fysiotherapeut met een oefenprogramma beginnen.

Uw fysiotherapeut zal een behandelprogramma maken op basis van zowel de uitkomsten van de evaluatie en van uw persoonlijke doelen. Hij of zij zal u door postoperatieve revalidatie begeleiden, die loopt van voorzichtige oefeningen voor bewegingsbereik en kracht tot uiteindelijk activiteit- of sport-specifieke oefeningen. Uw behandelprogramma zal waarschijnlijk bestaan uit een combinatie van oefeningen om het rotatorenmanchet en andere spieren, die het schoudergewricht ondersteunen, te versterken. Uw fysiotherapeut zal u instrueren in hoe u therapeutische weerstandsbanden kunt gebruiken. De tijd die nodig is voor uw herstel is afhankelijk van de soort operatie en uw algemene gezondheidstoestand, maar volledige terugkeer naar sport, zwaar tillen en andere inspannende activiteiten zal niet eerder dan 4 maanden na de operatie beginnen. **Uw schouder is erg vatbaar voor nieuw letsel, dus het is extreem belangrijk om na de operatie de instructies van uw chirurg en fysiotherapeut op te volgen.**

Fysiotherapie na uw schouderoperatie is essentieel om de functionaliteit van uw schouder te herstellen. Uw revalidatie valt over het algemeen in vier delen uiteen:



* **Fase I (maximale bescherming)** – Dit is de fase in de eerste paar weken na uw operatie, als uw schouder het meeste risico om opnieuw geblesseerd te raken. Tijdens deze fase ligt uw arm in een mitella. U zult waarschijnlijk hulp of strategieën nodig hebben om de dagelijkse dingen zoals baden en aankleden te doen. Uw fysiotherapeut zal u voorzichtige oefeningen voor bewegingsbereik en isometrische kracht leren, zal hands-on technieken zoals voorzichtige massage toepassen, zal adviseren over het terugdringen van uw pijn en kan koude kompressen en elektrische stimulatie gebruiken om de pijn te verlichten.
* **Fase II (gemiddelde bescherming)** – De volgende fase heeft tot doel om de mobiliteit van de schouder te herstellen. U zult de mitella minder vaak gebruiken, en de oefeningen voor bewegingsbereik en kracht worden uitdagender. Er komen oefeningen bij voor het sterk maken van de “kern” spieren in uw romp en schouderblad en de spieren van het rotatorenmanchet die voor extra steun en stabiliteit in de schouder zorgen. U zult uw arm weer voor dagelijkse dingen kunnen gaan gebruiken, maar moet nog steeds vermijden dat u met uw arm zwaar tilt. Uw fysiotherapeut kan speciale hands-on of mobilisatietechnieken gebruiken om te helpen bij het herstel van het bewegingsbereik van uw schouder.
* **Fase III (terugkeer naar activiteit)** – Deze fase heeft tot doel om uw kracht te herstellen en het bewustzijn van uw gewricht weer gelijk te trekken met de andere schouder. Op dit moment zou u in staat moeten zijn om alle dagelijkse dingen weer met uw arm te doen, maar u zult nog niet in staat zijn om te sporten, te tuinieren of inspannende werk-gerelateerde taken uit te voeren. Uw fysiotherapeut zal de moeilijkheidsgraad van uw oefeningen opvoeren door gewicht toe te voegen of door u inspannender bewegingspatronen te laten doen. U kunt op dit moment ook gaan beginnen met een gewichthef- of gymnastiekprogramma.
* **Fase IV (terugkeer naar werk/sport)** – Deze fase helpt u terug te keren naar sport, werk en andere intensieve activiteiten. Tijdens deze fase zal uw fysiotherapeut u om aan uw behoeften te voldoen instrueren in activiteit-specifieke oefeningen. Voor sommige sporters kan dit werp- en vangoefeningen betekenen. Voor anderen het op een opbergplank zetten van zwaardere voorwerpen of instructie in harken, scheppen of huishoudelijk werk.
