---
date:
author:
question: Hoe kan een fysiotherapeut helpen bij peroneale tendinopathie ?
draft: false
keywords:
type: faq
categories:
headless: true
---
Het is belangrijk om zodra het zich voordoet de juiste behandeling voor peroneale tendinopathie te krijgen. Een gedegenereerde pees die niet behandeld wordt kan gaan scheuren, met een ernstiger aandoening tot gevolg. Bij een vroege diagnose, kan fysiotherapeut peroneale tendinopathie succesvol behandelen. Uw fysiotherapeut zal een behandelplan maken dat zich specifiek op uw aandoening en doelen richt. Uw persoonlijke behandelprogramma kan het volgende omvatten:

* **Pijnmanagement** – Uw fysiotherapeut zal u helpen om pijnlijke bewegingen te identificeren en te voorkomen, zodat de ontstoken pees kan genezen. IJs, massage met ijs of vochtige warmte kunnen worden gebruikt bij pijnmanagement. Therapeutische toepassingen, zoals iontoforese (toediening van medicatie door middel van een elektrisch geladen verband) en ultrasound kunnen worden toegepast.
* **Manuele therapie** – Uw fysiotherapeut kan [manuele (hands-on) therapie](/manuele-therapie/) gebruiken om de [gewrichten](/categories/gewrichten/) in uw [voet](/categories/voet/), [enkel](/categories/enkel/) en [onderbeen](/categories/onderbeen/) voorzichtig te mobiliseren. Mobilisatie van zacht weefsel kan ook worden gedaan om stijfheid te verlichten, circulatie te verbeteren en [pijn](/wiki/pijn/) en zwelling te verlichten.
* **Bewegingsbereikoefeningen** – U zult oefeningen leren om de enkel, voet en tenen goed te bewegen, zodat uw tred normaliseert, als u loopt of rent. Stretchoefeningen helpen om stijfheid in de dijspieren en de weefsels aan de onderkant van de voet te verlichten.
* **Krachtoefeningen** – Uw fysiotherapeut zal vaststellen welke spiergroepen sterker moeten worden om u in staat te stellen om weer zonder pijn te lopen en te rennen. Lopen op oneffen terrein, zoals gras, zand gravel of zandpaadjes vraagt om flinke kracht in de enkel om onnodige druk op de enkel te vermijden. Uw fysiotherapeut kan u leren hoe u weerstandsoefeningen doet met banden, gewichten of therapeutische ballen om de [spieren](/categories/spieren/) in de enkel, voet en onderbeen sterker te maken.
* **Functionele training** – Als uw symptomen beter worden zal u fysiotherapeut u helpen om weer terug te keren naar het activiteiten- en sportniveau dat u gewend was. Sport-specifieke oefeningen stimuleren bepaalde activiteiten. U kunt evenwichtsoefeningen op 1 been doen of op oneffen terrein oefenen om de spieren die de enkel balanceren en stabiliseren te prikkelen. Uw fysiotherapeut zal een persoonlijk oefenprogramma voor thuis voor u maken dat u kunt doen nadat de reguliere therapie is afgelopen om te blijven bouwen aan kracht in uw enkel en voet.
* **Patiënt educatie** – Uw fysiotherapeut zal goed schoeisel aanraden voor de activiteiten die u wilt doen, zodat uw voet en enkel goed ondersteund worden. Het kan nodig zijn om speciale ortheses te laten aanmeten (corrigerende zolen voor in uw schoenen) en te dragen, vooral als u veeleisender activiteiten zoals hardlopen doet of op oneffen terrein loopt. U zult ook leren hoe u geleidelijk uw trainingsschema opvoert en aanhoudt om de kans op letsel in de toekomst te verminderen.
