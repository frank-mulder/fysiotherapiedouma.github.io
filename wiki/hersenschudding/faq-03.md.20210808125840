---
date:
author:
question: Signalen en symptomen van hersenschudding
draft: false
keywords:
type: faq
categories:
headless: true
---
Er zijn veel symptomen verwant aan hersenschudding en ze kunnen uw lichamelijke, emotionele en geestelijke welzijn beïnvloeden. Sommige symptomen doen zich direct voor, sommige een paar uur na het letsel en sommige openbaren zich pas maanden of jaren na een hersenschudding.

Het is belangrijk om onmiddellijk naar een arts te gaan na elke vorm van hoofdletsel. Het risico op overlijden of permanente schade aan de hersenen na een hersenschudding kan geminimaliseerd worden door directe en adequate behandeling door zorgverleners, zoals een fysiotherapeut. Alleen zorgverleners hebben de kennis en opleiding om een hersenschudding te herkennen in het doolhof van symptomen dat zich na hoofdletsel kan voordoen.

**Directe en korte-termijn symptomen**

Lichamelijke symptomen



* Hoofdpijn
* Duizeligheid
* Problemen met [evenwicht](/categories/evenwicht/) en coördinatie
* Misselijkheid/overgeven
* Vermoeidheid
* Moeite met slapen
* Verhoogde slaperigheid
* Dubbel of wazig zien
* Gevoeligheid voor licht en geluid
* Onduidelijke spraak
* Glazig kijken
* Toevallen

Cognitieve (denk-) problemen



* Moeite met korte of lange termijn geheugen
* Verwardheid
* Trage “verwerking” (bijvoorbeeld, verminderd vermogen om problemen door te denken)
* “Mistigheid”
* Moeite met concentreren
* Slechtere resultaten op school

Emotionele symptomen



* Geïrriteerdheid
* Rusteloosheid
* Angstigheid
* Depressiviteit
* Stemmingswisselingen
* Agressie
* Verminderde tolerantie voor stress
* Veranderingen in persoonlijkheid of gedrag

**Langere termijn problemen**



* Libidoverlies
* Verminderde menstruatie
* Groeiproblemen (kinderen)
* Vermoeidheid
* Gewichtstoename
* Lage bloeddruk
* Spierzwakte
* Chronische hoofdpijn of duizeligheid
* Spierspasmes
* Vroege dementie/chronisch traumatisch encefalopathie

Sommige symptomen van hersenschudding gaan niet over binnen het verwachte tijdsbestek. Deze symptomen hebben misschien nader onderzoek en behandeling nodig door een team van zorgverleners, waaronder een fysiotherapeut.

**Postcommotioneel syndroom** is de term die wordt gebruikt voor symptomen, zoals hoofdpijn of [duizeligheid](/duizeligheid/), die weken of maanden na het oorspronkelijk letsel aanhouden.

**Secundair impact syndroom** is een ernstige, maar te voorkomen, complicatie die zich kan voordoen na een hersenschudding. Als iemand die recent een hersenschudding heeft gehad een tweede hersenschudding doormaakt, kan zich permanente hersenschade of overlijden voordoen. Permanente hersenschade kan leerstoornissen inhouden, of persoonlijkheidsveranderingen, [loopproblemen](/categories/loopproblemen/) of andere hersen- of zenuwstoornissen. Onderzoekt suggereert dat iemand die een tweede hersenschudding doormaakt voordat de oorspronkelijke hersenschudding is genezen, 100% kans op blijvende hersenschade heeft en 50% kans op overlijden.

Een voorbeeld van secundair impact syndroom zou een football-speler kunnen zijn die een hersenschudding krijgt tijdens een wedstrijd, doorspeelt en nog een keer geraakt wordt; of iemand die een hersenschudding krijgt van een whiplash tijdens een auto-ongeluk en dan thuis komt te [vallen](/wiki/vallen/) en kort na het oorspronkelijk letsel nog een hersenschudding krijgt.

**Na een hersenschudding moet met extreme voorzichtigheid een tweede hersenschudding worden voorkomen.**

Atleten die een hersenschudding krijgen tijdens de training of wedstrijd _ moeten onmiddellijk van het veld worden verwijderd_, om verder hersenletsel en second impact syndroom te voorkomen.
