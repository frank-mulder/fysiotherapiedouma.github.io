---
date:
author:
question: Signalen en symptomen van autismespectrumstoornis
draft: false
keywords:
type: faq
categories:
headless: true
---
De signalen en symptomen van autismespectrumstoornis (ASS) lopen sterk uiteen. ASS wordt als een “spectrum” stoornis gedefinieerd vanwege de vele verschillende uitingen van symptomen, met mensen met lichte symptomen aan de ene kant van het spectrum en mensen met ernstiger symptomen aan de andere kant.

Symptomen beginnen in de vroege kindertijd en houden gedurende het hele leven aan, maar kunnen in de loop van de tijd door interventies wel verbeteren. Ongeveer een derde tot de helft van de ouders van kinderen met ASS zien symptomen voor de eerste verjaardag van het [kind](/categories/kind/) en bijna 80% tot 90% zien rond de tweede verjaardag symptomen, die het functioneren belemmeren.

De twee kernsignalen, die aangeven dat iemand ASS zou kunnen hebben zijn:



1. Moeite met sociale communicatie en interactie
2. De neiging om in beperkte, herhaalde gedragspatronen te vervallen

Signalen en symptomen die betrekking hebben op **sociale communicatie en interactie** kunnen de volgende omvatten:



* Oogcontact vermijden
* Voorkeur om alleen te spelen en niet mee te gaan in verbeeldend spel
* Beperkte interesse in leeftijdsgenoten
* Gebrek aan betrokkenheid bij sociale interactie
* Vermijden van of weerstand tegen fysiek contact
* Moeite met het begrijpen van de gevoelens, lichaamstaal en toonval van anderen
* Gebrekkig begrip van de persoonlijke ruimte van anderen
* Vertraagde spraak- en taalvaardigheden
* Niet of weinig aanwijzen of reageren op aanwijzen
* Herhaalde spraak over een voorkeursonderwerp of herhaling van woorden of zinnen

Signalen en symptomen die betrekking hebben op **beperkte, herhaalde gedragspatronen** kunnen de volgende omvatten:



* Zelfstimulatie door herhaalde activiteit (handen/armen wapperen, draaien, heen en weer bewegen)
* Van streek raken door kleine veranderingen of de behoefte om aan routine te hechten
* Obsessieve interesses, zoals het uitlijnen van speelgoed of andere voorwerpen
* Korte aandachtspanne, behalve voor voorkeursonderwerpen of –activiteiten
* Agressie, zelfverwonding of woede-uitbarstingen
* Gebrek aan gevoel van veiligheid
* Ongebruikelijke reacties op geluid, geur, smaak, zicht, tast of beweging

Andere karakteristieken van ASS, die in de medische literatuur worden beschreven en betrekking hebben op **beweging** omvatten:



* Vertraging bij grote bewegingsvaardigheden (lopen, springen, hinkelen) en het gebruik van de handen voor kleine bewegingsvaardigheden (overhemd dichtknopen of tekenen met een pen)
* Moeite met het imiteren van bewegingen van anderen (met leeftijdsgenoten bewegen op muziek of over een klein voorwerp heen springen)
* Gebrek aan coördinatie
* Slecht evenwicht
* Moeite met het plannen en herhalen van bewegingen of het uitvoeren van bewegingen in een bepaalde volgorde
* Instabiliteit bij het lopen
* Moeite met het controleren van de houding
* Verminderde hand-oog coördinatie
* Moeite met zintuigelijke informatie met betrekking tot beweging (kan uiteenlopen van een laag energieniveau en langzame beweging tot overdreven bewegingen en het hunkeren naar mogelijkheden tot bewegen)
