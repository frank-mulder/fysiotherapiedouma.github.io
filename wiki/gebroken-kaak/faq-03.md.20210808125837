---
date:
author:
question: Hoe wordt een gebroken kaak vastgesteld?
draft: false
keywords:
type: faq
categories:
headless: true
---
In gevallen van aangezichtstrauma en –pijn wordt de diagnose gesteld door een arts op de spoedeisende hulp in een ziekenhuis of andere spoedkliniek. Röntgenfoto’s en een CT-scan zullen worden gemaakt om het bestaan en de ernst van een breuk vast te kunnen stellen. Als de [kaak](/categories/kaak/) ontwricht is, zal de arts die in de normale positie terugzetten.



* Een minder ernstige breuk wordt vastgesteld als het bot nog op zijn plaats zit, maar een kleine breuklijn heeft op de plek waar het bot is gebroken.
* Een ernstiger breuk kan een grotere breuklijn inhouden, gedeeltelijk verplaatste stukken van het bot of een ontwrichting.
* Een extreme breuk houdt verplaatste botsegmenten of –fragmenten in, in combinatie met aanzienlijke verandering in de botstructuur.

Er zijn verschillende behandelingen om een gebroken kaak veilig te laten genezen.



* Als de breuk minder ernstig is, zal uw arts rust van de kaak voorschrijven door:

  1. Zacht of vloeibaar voedsel te eten
  2. Het gebruik van de kaak om te praten of tanden te poetsen te beperken


* Als de breuk ernstig is, kan uw arts spalktherapie overwegen om de kaak stabiel te houden en te laten rusten in de beste positie om te genezen
* Als de breuk extreem is, kan een operatie nodig zijn of de kaak wordt gezet de gefixeerd met draad om elke beweging te voorkomen en volledige genezing te verzekeren.

Al deze behandelingen laten de kaak genezen, maar leiden vaak tot stijfheid in het kaakgewricht. De [spieren](/categories/spieren/) die worden gebruikt om de kaak te bewegen kunnen stijf en zwak worden. Het kan zijn dat u niet normaal kunt eten, drinken of uw mond open kunt doen. Uw fysiotherapeut zal met u werken om de normale beweging, functioneren en spierkracht van de kaak weer te herstellen.
