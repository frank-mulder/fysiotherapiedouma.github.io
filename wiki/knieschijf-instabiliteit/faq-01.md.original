---
date:
author:
question: Wat is knieschijf instabiliteit?
draft: false
keywords:
type: faq
categories:
headless: true
---
Onder normale omstandigheden rust de knieschijf (patella) precies in een groef (trochlea) aan het einde van het dijbeen (femur). Als de knie buigt en strekt, zou de knieschijf langs de groef op en neer moeten glijden. Deze functie wordt vaak geïllustreerd met de groef als trainrails en de knieschijf als trein. Knieschijf instabiliteit beschrijft de situatie waarin de trein, of knieschijf, “ontspoort”. Dit kan gebeuren tijdens een beweging als de knieschijf niet in de groef blijft en/of zonder beweging als de knieschijf niet goed in de groef rust.

Knieschijf instabiliteit kan het resultaat zijn van specifiek letsel of kan zich langzaam in de loop van de tijd ontwikkelen bij dagelijkse activiteiten.

Een gebeurtenis, zoals een directe klap op de knie of een snelle verandering van richting tijdens het hardlopen (d.w.z. “snijden” tijdens sport), kan de knieschijf helemaal uit de groef drukken (patella dislocatie). Dit wordt traumatisch letsel genoemd en doet zich even vaak voor bij mannen als bij vrouwen. Meestal komt de knieschijf uit zichzelf weer terug op de juiste plaats in de groef; soms, echter, komt de knieschijf niet op eigen kracht terug op z’n plek en is hulp van een medisch professional vereist met een procedure die reductie wordt genoemd. Na beide situaties zal de knie pijnlijk zijn en activiteit beperkt.

Knieschijf instabiliteit kan zich ook zonder specifiek letsel voordoen in het geval dat de knieschijf gedeeltelijk uit de groef raakt (subluxatie). Dit wordt atraumatisch letsel genoemd en het komt vooral bij vrouwen voor. In deze situatie rust de knieschijf bij dagelijkse activiteit niet goed in de groef of blijft er niet goed in zitten. Terwijl de knieschijf misschien niet helemaal uit de groef loopt, levert de instabiele knieschijf wel pijn op – vooral als iemand op oneffen terrein loopt, of traploopt of zich omdraait in bed. Als deze activiteiten worden herhaald raakt de knie in toenemende mate geïrriteerd en pijnlijk.

Knieschijf instabiliteit kan ook het gevolg zijn van een combinatie van meerdere verschillende variabelen, zowel aanpasbare als niet-aanpasbare, inclusief afwijkingen in:

* **Botstructuur** - Een abnormaal ondiepe of gedraaide groef (trochlea) geeft geen stabiele basis waarop de knieschijf kan rusten.
* **Spierzwakte** - De spieren rondom de heup en knie moeten sterk zijn om de positie van het been te helpen controleren en om de knieschijf stabiel te houden.
* **Slecht werkend zacht weefsel** - Banden en pezen werken er ook aan om de knieschijf op zijn plaats te houden. Bij mensen die uitzonderlijk soepel zijn, of die eerder een periode van knieschijf instabiliteit hebben doorgemaakt, kunnen deze weefsels makkelijker stretchen en hun vermogen om de knieschijf goed op zijn plaats te houden verliezen. In ander gevallen kan het zachte weefsel aan de buitenkant van de knie te strak zijn en de knieschijf uit zijn ideale ruststand in de groef trekken.
* **Slechte bewegingspatronen** - Activiteiten zoals hardlopen, springen en landen met de knie in een foute positie maken de knieschijf vatbaar voor instabiliteit.

{{< faq-entry >}}{{< faq-q >}}Hoe voelt knieschijf instabiliteit ?{{< /faq-q >}}

{{< faq-a >}}Mensen met knieschijf instabiliteit zullen pijn en andere symptomen ervaren waardoor hun vermogen om de gewenste dagelijkse en vrijetijd activiteiten wordt beperkt.

Met knieschijf instabiliteit kunt u het volgende ervaren:

* Kniepijn, vooral bij traplopen, hurken, rennen, springen of “snijden” bij sport.
* De knieschijf uit de groef voelen schuiven of glijden
* Angst voor instabiliteit voelen bij zware inspanning, waaronder lopen op oneffen terrein, landen na een sprong, traplopen of draaien in bed.
* Zwakte in uw been alsof uw knie kan doorzakken
* Zwelling en stijfheid in de knie na traumatisch letsel

{{< faq-entry >}}{{< faq-q >}}Hoe wordt knieschijf instabiliteit vastgesteld?{{< /faq-q >}}

{{< faq-a >}}Uw fysiotherapeut zal uw medische voorgeschiedenis bekijken en een grondig onderzoek doen van uw knie, terwijl ook andere lichaamsdelen worden onderzocht die kunnen hebben bijgedragen aan het geblesseerde gebied, meestal de heup en de voet. Het doel van het initiële onderzoek is om de mate van letsel te beoordelen en de oorzaak en de aan het letsel bijdragende factoren vast te stellen.

Uw fysiotherapeut zal de kracht en mobiliteit van uw knie en knieschijf beoordelen en kan naar u kijken terwijl u loopt, op een stoel gaat staan, hurkt of op 1 been balanceert. Uw fysiotherapeut zal ook voorzichtig de voor- zij- en achterkant van uw knie aanraken om precies vast te stellen waar het het meeste pijn doet.

Uw fysiotherapeut kan u ook vragen stellen over uw dagelijkse activiteiten, oefenschema’s en schoeisel, om andere factoren die aan uw pijn bijdragen te identificeren.

Beeldvormende technieken, zoals röntgen of MRI zijn normaliter niet nodig om knieschijf instabiliteit vast te stellen, maar kunnen van belang zijn na traumatisch letsel of herhaalde episodes van instabiliteit, zodat de uitlijning van uw botten kan worden geëvalueerd en andere knieblessures uitgesloten.
