---
date:
author:
question: Wat is de ziekte van Blount?
draft: false
keywords:
type: faq
categories:
headless: true
---
De ziekte van Blount is een groeistoornis in het bot van het [onderbeen](/categories/onderbeen/) (de tibia), dat in het algemeen het scheenbeen wordt genoemd, en wordt gekarakteriseerd door een verbuiging van het been onder het [kniegewricht](/categories/knie/). Één of beide benen kunnen aangetast zijn. Sommige kinderen kunnen een verkorting van een been (beenlengteverschil) ervaren of het naar binnen draaien van één of beide voeten.

De ziekte van Blount is op basis van de leeftijd van het [kind](/categories/kind/) in drie groepen geclassificeerd:

* Infantiel (geboorte tot 3 jaar)
* Juveniel (4 tot 10 jaar)
* Adolescent (11 jaar en ouder)

_Infantiele ziekte van Blount_ komt voor bij kinderen jonger dan 3 jaar, die vroeg leren lopen en  groot of te zwaar zijn. Bij deze kleuters veroorzaakt de voortdurende spanning en druk van de binnen-bovenkant van het scheenbeen vertraging van de groeischijf of het stoppen van de groei van het bot aan de binnenkant van het been, terwijl de buitenkant doorgroeit, waardoor de typische buiging van het bot in het onderste deel van het been ontstaat. “Groeischijven” zijn gemaakt van kraakbeen aan het einde van de lange botten van een kind, die het kind laten groeien door bot bovenop het bot aan te maken.

Een bepaalde mate van buiging in de benen van kinderen en volwassenen kan altijd aanwezig zijn. Buiging in het onderbeen van kleine kinderen, die zich normaal ontwikkelen, lost zich meestal op rond 2 jaar, als de benen een beetje de andere kant op gaan buigen en het kind in het derde en vierde jaar “X-benen” krijgt. Rond het zevende jaar nemen de benen een andere vorm aan, waarbij de knieën een beetje naar binnen lijken te [vallen](/wiki/vallen/). Rond het twaalfde jaar zijn de benen van kinderen in hun volwassen vorm gegroeid. De vorm van het been verandert maar een klein beetje na deze leeftijd, hoewel de botten en [spieren](/categories/spieren/) verder groeien en langer en dikker worden. Als de buiging afwijkend is (dat wil zeggen niet de vorm van de typische buiging bij kleine kinderen heeft, ongelijk is in de 2 benen of extreem is) moet de ziekte van Blount vermoed worden. Uw arts of fysiotherapeut zal u helpen met het maken van het onderscheid tussen normale en afwijkende buiging. Vraag hen om advies als u twijfelt.

_Juveniele ziekte van Blount_ betreft kinderen tussen 4 en 10 jaar.

_Adolescente ziekte van Blount_ betreft kinderen van 11 jaar en ouder.

De vormen van de ziekte, die oudere kinderen betreffen komen minder vaak voor dan de infantiele vorm en betreffen meestal grote tieners, vaker jongens dan meisjes en vooral jongens met een vitamine D tekort. De botten van het boven- en onderbeen zijn vaak aangedaan in beide vormen van de ziekte.

Het belangrijkste verschil tussen deze twee groepen (juveniel en adolescent) is de leeftijd van het kind waarop de buiging wordt opgemerkt en hoeveel groei het kind nog overheeft. Artsen kunnen met röntgen een inschatting maken van de nog resterende groei.
