---
date:
author:
question: Wat kan ik zelf aan achillestendinopathie doen?
draft: false
keywords:
type: faq
categories:
headless: true
---
Met name als de eerste klachten zich nog maar net voordoen, kunt u veel doen om erger te voorkomen:
* Meteen na de training waar uw blessure ontstond, koelt u de achillespees gedurende 15 minuten met ijs: masseer het gebied rond de pijnlijk plek met een ijsblokje of leg uw been op een stoel met een coldpack of een plastic zakje met kapotgeslagen ijsklontjes onder de achillespees. Leg een theedoek tussen de huid en de ijszak, zodat uw huid niet kan beschadigen door bevriezing. Herhaal dit koelen zo'n drie tot vijf keer per dag
* Controleer uw hardloopschoenen: zijn ze afgetrapt, staan ze scheef, zijn slap? Koop nieuwe om trainingsbelasting te verminderen
* Stop met belastende trainingsvormen of pas deze tijdig aan om beginnende peesklachten te laten genezen. Zoek andere bewegingsvormen om uw conditie op peil te houden: fietsen of aquajoggen bijvoorbeeld
* Laat uw kuitspieren masseren als deze stijf zijn
* Als u na twee tot vier weken geen duidelijke verbetering bespeurt, vraag dan sportmedisch advies bij de huisarts of (sport)fysiotherapeut

**Let op:** overschrijd de pijngrens niet, want dat vertraagt de genezing!
