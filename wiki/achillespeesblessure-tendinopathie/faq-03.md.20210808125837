---
date:
author:
question: Hoe wordt achillestendinopathie vastgesteld?
draft: false
keywords:
type: faq
categories:
headless: true
---
Uw fysiotherapeut zal uw medisch dossier bekijken en een grondig onderzoek van uw hiel doen. Het doel van dit eerste onderzoek is om het letselniveau in te schatten en vast te stellen wat de oorzaak is en wat bijgedragen heeft aan uw letsel.

Het is gebruikelijk dat uw fysiotherapeut een bewegingsinschatting maakt. Dit kan inhouden dat u loopt, hurkt, traploopt of op 1 been staat. De beweging en kracht in uw been zal ook worden beoordeeld.

Uw fysiotherapeut kan ook vragen stellen over uw dagelijkse activiteiten, trainingsschema en schoeisel om andere bijdragende factoren vast te stellen.

Beeldtechnieken zoals röntgen of MRI zijn meestal niet nodig om achilles tendinopathie vast te stellen.

U en uw fysiotherapeut zullen samen een plan ontwikkelen om uw specifieke doelen te bereiken. Om dat te doen zal uw fysiotherapeut behandelplannen kiezen gericht op een of alle van de volgende gebieden:

* **Pijn** – Verschillende strategieën voor bestrijding van [pijn](/wiki/pijn/) kunnen worden toegepast, zoals het aanbrengen van ijs en het gebruik van een brace voor het aangedane been, of het gebruik van therapieën zoals iontoforese (een op de huid geplaatst medisch verband dat elektrisch wordt geladen en gebruikt om de pijn en ontsteking te verminderen) of therapeutisch ultrageluid.
* **Bewegingsbereik** –  Uw [enkel](/categories/enkel/), [voet](/categories/voet/) of [kniegewricht](/categories/knie/) kunnen onvolledig bewegen, waardoor belasting op de achillespees toeneemt. Rekken en [manuele therapie](manuele-therapie) technieken (massage en beweging) toegepast op het onderlichaam om de normale beweging in de voet, enkel, [knie](/categories/knie/) en [heup](/categories/heup/) te herstellen kunnen deze spanning reduceren.
* **Spierkracht** – Spierzwakte of –onbalans kan leiden tot extreme overbelasting van de achillespees. Gebaseerd op uw specifieke gesteldheid, zal uw fysiotherapeut een persoonlijk, progressief weerstandsprogramma voor de onderste ledematen voor u opstellen. U kunt beginnen met zittende krachtoefeningen – bijvoorbeeld, met uw voet duwen en trekken aan een trekband. U kunt dan verdergaan met oefeningen in een staande positie – bijvoorbeeld, op uw tenen staan.
* **Manuele therapie** – Uw therapeut kan uw aandoening behandelen met hands-on behandelingen om uw [spieren](/categories/spieren/) en [gewrichten](/categories/gewrichten/) te bewegen en hun beweging en kracht te verbeteren. Deze technieken richten zich meestal op gebieden die u zelf niet goed kunt behandelen.
* **Functionele training** –  Zodra uw pijn, kracht en beweging beter worden, moet u veilig terug kunnen keren naar veeleisender activiteiten. Om de spanning op de achillespees en het risico op herhaald letsel te minimaliseren is het belangrijk om uw lichaam veilige, gecontroleerde bewegingen aan te leren. Uitgaande van uw doelen en de observatie van uw beweging zal uw fysiotherapeut een serie activiteiten opstellen, die u helpen uw lichaam goed te gebruiken en te bewegen om veilig de taken die nodig zijn om uw doelen te behalen te kunnen uitvoeren.
* **Patiënt training** – Uw therapeut zal met u samenwerken om plannen te identificeren en vast te stellen waarmee elke mogelijke externe omstandigheid die u pijn oplevert, zoals ondeugdelijk schoeisel of verkeerde oefeningen, wordt aangepakt. Hij of zij zal ook uw schoeisel bekijken en verbeteringen aanbevelen en een persoonlijk oefenprogramma ontwikkelen om u te helpen een pijnvrije uitoefening van de door u gewenste handelingen te verzekeren.

Fysiotherapie bevordert herstel van achillespeesletsel door zaken als pijn en zwelling van het aangedane gebied en gebrek aan kracht, flexibiliteit of lichaamscontrole aan te pakken. Als de aandoening onbehandeld blijft, zal de pijn voortduren en kunnen leiden tot een volledig afscheuren van de achillespees, waardoor meestal een hersteloperatie nodig is.

Als uw chirurg beslist dat een operatie nodig is, zal na de operatie een aantal maanden fysiotherapie nodig zijn. Direct na de operatie, wordt uw enkel in een spalk gezet met gebruik van krukken om het aangedane weefsel te laten herstellen. Zodra voldoende genezing heeft plaatsgevonden, zult u met uw fysiotherapeut werken aan het geleidelijk terugkrijgen van de mobiliteit in uw enkel en de kracht in uw been. Hij of zij zal ook helpen om het vermogen om zonder hulp te lopen terug te krijgen – en u voorzichtig begeleiden naar terugkeer naar de door u gewenste recreatieve activiteiten.
