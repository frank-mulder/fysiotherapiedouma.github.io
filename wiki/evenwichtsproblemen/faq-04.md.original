---
date:
author:
question: Hoe kan een fysiotherapeut helpen bij evenwichtsproblemen ?
draft: false
keywords:
type: faq
categories:
headless: true
---
Fysiotherapeuten bieden verschillende mogelijkheden om evenwichtsproblemen te behandelen, gebaseerd op individuele behoeftes. Ze zijn getraind om verschillende lichaamssystemen te evalueren, inclusief de spieren, gewrichten, binnenoor, oog-volgvermogen, huidgevoeligheid en bewustzijn van de houding in de gewrichten (proprioceptie). Fysiotherapeuten zijn experts in het voorschrijven van actieve bewegingstechnieken en lichamelijke oefeningen om deze systemen te verbeteren, inclusief, versterking, strekken, proprioceptie-oefeningen, visueel volgen en binnenoor hertraining.

Uw fysiotherapeut kan helpen om uw evenwichtsproblemen te behandelen door de oorzaken te identificeren en persoonlijke behandelplannen te ontwerpen om uw specifieke behoeftes te bevredigen, inclusief oefeningen voor thuis. Uw fysiotherapeut kan u helpen om:



* **Valrisico vermijden – **Uw fysiotherapeut zal mogelijk problematisch schoeisel beoordelen en zaken in uw huis die uw risico op evenwichtsproblemen of vallen vergroten. Gevaren in huis zijn bijvoorbeeld tapijten, slechte verlichting, loslopende huisdieren of mogelijke andere obstakels.
* **Angst om te vallen verminderen – **Door specifieke problemen aan te pakken, die bij het onderzoek aan het licht zijn gekomen, helpt uw fysiotherapeut u om weer vertrouwen te krijgen in uw evenwicht en uw vermogen om vrij te bewegen en de dagelijkse activiteiten uit te voeren. Terwijl u vertrouwen opbouwt in uw evenwicht en lichamelijk vermogen, zult u beter in staat zijn om van de dagelijkse dingen te genieten
* **Mobiliteit verbeteren – **Uw fysiotherapeut zal u helpen om het vermogen terug te krijgen om met gemak, coördinatie en vertrouwen te bewegen. Uw fysiotherapeut zal een persoonlijk behandel- en oefenprogramma opstellen om geleidelijk uw kracht en bewegingsvaardigheden op te bouwen.
* **Evenwicht verbeteren – **Uw fysiotherapeut zal u oefeningen aanleren voor zowel de statische (zitten of stilstaan) en de dynamische balans (evenwicht bij bewegen). Uw fysiotherapeut zal deze oefeningen gaandeweg uitbreiden naar gelang uw vaardigheden toenemen.
* **Kracht verbeteren – **Uw fysiotherapeut zal u oefeningen geven om spierzwakte aan te pakken of om uw spierkracht in het algemeen te verbeteren. Vooral het versterken van de spieren in de romp, heup en buik (de kern) helpen goed bij het verbeteren van het evenwicht. Verschillende vormen gewichtstraining kunnen worden gedaan met oefenbanden, die helpen om gewrichtsoverbelasting te voorkomen.
* **Beweging verbeteren – **Uw fysiotherapeut zal specifieke activiteiten en behandelingen kiezen om normale beweging van stijve gewrichten te herstellen. Deze kunnen beginnen met “passieve” bewegingen die de fysiotherapeut voor u uitvoert en verder gaan met actieve oefeningen die u zelf doet.
* **Flexibiliteit en houding verbeteren – **Uw fysiotherapeut zal vaststellen of en welke van uw spieren kort zijn en u leren om die voorzichtig te rekken. De fysiotherapeut zal ook uw houding beoordelen en u oefeningen aanleren om uw vermogen om een goede houding vast te houden te verbeteren. Een goede houding kan uw evenwicht verbeteren.
* **Activiteitenniveau verhogen – **Uw fysiotherapeut zal activiteitendoelen met u bespreken en een oefenprogramma opstellen voor uw individuele behoeften en doelen. Uw fysiotherapeut zal u helpen om die doelen veilig, snel en effectief te bereiken.

Zodra uw oefenprogramma is afgelopen, kan uw fysiotherapeut aanbevelen dat u overstapt naar een oefengroepje om uw evenwichtsoefeningen voort te zetten en om de woonomgeving val-veilig te houden. Veel van dergelijke oefengroepjes bestaan, georganiseerd door ziekenhuizen, verzorgingshuizen en vrijwilligersgroepen.

Uw fysiotherapeut kan aanbevelen dat u overlegt met andere medische zorgverleners, zoals:



* Een oogarts om uw zichtbehoeften te controleren
* Een KNO-arts om u buiten- en binnenoor na te kijken.
* Uw huisarts om uw huidige medicijngebruik te evalueren en te zien of uw evenwicht daardoor beïnvloed kan zijn.
