---
date:
author:
question: Hoe wordt MCL-letsel vastgesteld?
draft: false
keywords:
type: faq
categories:
headless: true
---
Als u eerst naar uw fysiotherapeut gaat, zal die een grondig onderzoek doen waarbij ook uw medische voorgeschiedenis wordt opgenomen. Uw fysiotherapeut zal u ook gedetailleerde vragen stellen over uw letsel, zoals:

* Voelde of hoorde u een “plop” toen u uw been blesseerde?
* Heeft u uw been verdraaid terwijl uw voet plat op de grond stond?
* Bent u snel van richting veranderd tijdens hardlopen?
* Heeft u een directe klap op uw been gekregen terwijl uw voet plat op de grond stond?
* Heeft u zwelling rond de knie gezien in de eerste 2 tot 3 uur na het letsel?
* Voelt u knie aan alsof die kan doorzakken bij gebruik?

Uw fysiotherapeut zal ook speciale tests doen om de waarschijnlijkheid van MCL-letsel vast te kunnen stellen. Uw therapeut zal voorzichtig op de buitenkant van uw knie drukken, terwijl die licht gebogen is, maar ook als die helemaal gestrekt is om de kracht van de gewrichtsband te onderzoeken. De therapeut zal ook de binnenkant van uw knie nakijken op gevoeligheid en zwelling en eventuele zwelling meten met een meetlint. De therapeut kan aanvullende tests doen om vast te stellen of andere delen van uw knie geblesseerd zijn en zal ook observeren hoe u loopt.

Om een definitieve diagnose te stellen kan uw therapeut samenwerken met een orthopeed of een andere zorgverlener. De orthopeed kan nader onderzoek zoals MRI aanvragen om de diagnose te bevestigen en andere schade aan de knie uit te sluiten. Het is ook nuttig om vast te kunnen stellen of een operatie nodig is. Een MRI is niet in alle gevallen nodig maar kan aangevraagd worden. Uw therapeut en arts kunnen een kniebrace, een knie-fixator of krukken aanbevelen om de pijn te verlichten als de MCL-blessure ernstig is.
