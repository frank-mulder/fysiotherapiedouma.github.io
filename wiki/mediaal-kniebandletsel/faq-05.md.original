---
date:
author:
question: Hoe kan een fysiotherapeut helpen bij MCL-letsel ?
draft: false
keywords:
type: faq
categories:
headless: true
---
Uw fysiotherapeut zal met u werken aan het maken van een specifiek behandelplan waardoor uw herstel wordt bespoedigd, inclusief oefeningen en behandelingen die u thuis kunt doen. Fysiotherapie kan u helpen om uw gewone levenswijze en activiteiten weer op te pakken.

**De eerste 24-48 uur**

Uw fysiotherapeut kan u adviseren om:

* Het gebied rust te geven door niet te lopen of een andere activiteit te doen die u pijn oplevert. Krukken en een kniebrace kunnen worden aanbevolen om verdere verrekking van het MCL bij lopen te voorkomen.
* IJs-pakkingen op het gebied aanbrengen (15-20 minuten om de 2 uur) gedurende de eerste 48 uurna het trauma.
* Verbind het gebied met elastisch verband
* Overleg met een arts voor verdere diensten zoals medicatie of diagnostisch onderzoek.

**Pijnverlichting**

Uw fysiotherapeut kan verschillende soorten behandelingen en technieken gebruiken om uw pijn onder controle te krijgen en te verminderen, waaronder ijs, warmte, ultrasound, elektrische stimulatie, intapen, oefeningen en hands-on therapie zoals massage.

**Mobiliteit verbeteren**

Uw fysiotherapeut zal specifieke activiteiten en behandelingen kiezen om te helpen bij het herstel van de normale mobiliteit van knie en been. Dit kan beginnen met passieve bewegingen die de therapeut voor u doet door voorzichtig uw been en kniegewricht te bewegen, en verdergaan met actieve oefeningen en stretches die u zelf kunt doen.

**Kracht verbeteren**

In elk stadium van herstel ondersteunen bepaalde oefeningen de genezing; uw fysiotherapeut zal de juiste oefeningen en apparatuur uitkiezen en u aanleren om uw kracht en wendbaarheid langzaam maar zeker te herstellen. Dit kan het gebruik van manchetgewichten inhouden, of rekbanden, gewichten en cardio-apparatuur zoals loopbanden of oefenfietsen.

**Evenwicht verbeteren**

Na een blessure is het belangrijk om uw gevoel voor evenwicht terug te krijgen. Uw fysiotherapeut zal u oefeningen aanleren om uw evenwichtsvaardigheden te verbeteren.

**Hersteltijd versnellen**

De normale genezingsperiode is een aantal weken tot maanden, afhankelijk van welk weefsel gekwetst is en hoe in welke mate.

**Activiteiten weer oppakken**

Uw fysiotherapeut zal uw doelen met u bespreken en ze gebruiken om hersteldoelen te stellen voor werk, sport en thuis. De therapeut zal uw behandelprogramma zo opstellen dat u deze doelen zo snel, veilig en effectief mogelijk kunt bereiken. Uw fysiotherapeut zal hands-on therapie zoals massage toepassen en u oefeningen, re-integratie activiteiten en sport-specifieke technieken aanleren om uw doelen te bereiken.

**Voorkom toekomstig letsel**

Uw fysiotherapeut kan een oefenprogramma voor thuis aanbevelen om de spieren rond uw knie, bovenbeen en buik te versterken en te stretchen om letsel in de toekomst te voorkomen. Dit kunnen kracht- en soepelheidsoefeningen voor de been- knie en kernspieren zijn.

**Als een operatie nodig is**

Een operatie is zelden nodig bij MCL-letsel. Als een operatie nodig is zult u een herstelprogramma van een aantal weken doorlopen onder begeleiding van uw fysiotherapeut, die u zal helpen om de pijn te minimaliseren, uw mobiliteit en kracht terug te krijgen en de normale dingen na de operatie weer zo snel mogelijk op te pakken.

**Kan MCL-letsel worden voorkomen?**

Om een herhaling van het letsel te voorkomen, kan uw fysiotherapeut u adviseren om:

* Te leren om uw knieÃ«n niet naar elkaar toe te laten klappen als u springt, hardloopt of snel draait.
* Evenwichts- en wendbaarheidsoefeningen te doen
* Altijd op te warmen voordat u begint met sporten of zware lichamelijke inspanning
* Een consistent oefenprogramma voor kracht en flexibiliteit te volgen om ook buiten het sportseizoen in goede lichamelijke conditie te blijven
* Schoenen te dragen die in goede staat zijn en goed passen
