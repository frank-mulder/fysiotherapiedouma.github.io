---
date:
author:
question: Hoe kan een fysiotherapeut helpen bij een peesontsteking van het rotatorenmanchet?
draft: false
keywords:
type: faq
categories:
headless: true
---
Het is bij peesontsteking belangrijk om de juiste behandeling te krijgen zodra het zich voordoet. Een gedegenereerde pees die niet wordt behandeld kan gaan scheuren, waardoor een nog ernstiger aandoening ontstaat. Fysiotherapie kan peesontstekingen van het rotatorenmanchet, tendinose en het schouder impingement syndroom heel goed behandelen. U zult samen met uw fysiotherapeut een behandelplan maken dat specifiek gericht is op uw aandoening en uw doelen. Uw persoonlijke behandelprogramma kan het volgende omvatten:

* Uw fysiotherapeut zal u helpen bij het identificeren en vermijden van pijnlijke bewegingen, zodat de ontstoken pees kan genezen. IJs, massage met ijs of vochtige warmte kunnen worden gebruikt om de pijn te bestrijden. Therapeutische toepassingen, zoals iontoforese (medicatie die via een elektrisch geladen pleister wordt toegediend) en ultrasound kunnen worden gebruikt.
* **Manuele therapie** – Uw fysiotherapeut kan [manuele technieken](/manuele-therapie/), zoals voorzichtige bewegingen van het gewricht, massage van zacht weefsel en schouder stretches gebruiken om uw schouder weer in harmonie met uw schouderblad in beweging te krijgen.
* U zult oefeningen en stretches leren, die u helpen om uw schouder en schouderblad op de juiste manier te bewegen, zodat u weer zonder pijn kunt reiken en tillen.
* Uw fysiotherapeut zal, afhankelijk van uw aandoening, bepalen welke krachtoefeningen goed zijn voor u. U kunt gewichten gebruiken, medicinale ballen, weerstandsbanden en andere vormen van weerstandstraining om uw zwakkere spieren uit te dagen. U zult een thuisprogramma krijgen om, lang nadat u de formele fysiotherapie heb beëindigd, door te gaan met het sterker maken van uw rotatorenmanchet en scapula.
* **Patiënt educatie** – Educatie over houding is een belangrijk deel van de revalidatie. Als u bijvoorbeeld uw schouders naar voren rolt, als u boven een computer leunt, kunnen de pezen aan de voorkant van de schouder bekneld raken. Uw fysiotherapeut kan aanpassingen aan uw werkplek en werkroutine suggereren.
* **Functionele training** – Terwijl uw symptomen verbeteren, zal uw fysiotherapeut u helpen om weer terug te komen op uw oorspronkelijke functionele niveau, waaronder huishoudelijke taken, werk en sport. Functionele training kan inhouden dat u werkt aan het wegzetten van een glas in een keukenkastje of het gooien van een bal met gebruik van de juiste schoudermechanica. U en uw fysiotherapeut besluiten wat uw doelen zijn en werken eraan om u zo snel mogelijk te laten terugkeren naar uw oorspronkelijke functionele niveau.
