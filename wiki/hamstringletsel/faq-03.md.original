---
date:
author:
question: Hoe wordt een hamstringletsel vastgesteld?
draft: false
keywords:
type: faq
categories:
headless: true
---
Diagnose van hamstringblessures begint met een grondig onderzoek van uw gezondheidsgeschiedenis en de oorzaak van het letsel. De vragen die uw therapeut kan stellen zijn onder andere:



* Of u ooit een vergelijkbare blessure heeft gehad
* Wat u aan het doen was, toen u de pijn voor het eerst voelde
* Waar u de pijn voelde en of uw een “plop” voelde
* Of u een zwelling of bloeduitstorting opmerkte in de eerste 24 uur na het letsel
* Wat u onmiddellijk na het letsel kon doen en hoe u heeft gefunctioneerd sinds het letsel (lopen, slapen, been optillen, etc.)

Uw fysiotherapeut zal ook een klinisch onderzoek doen, waaronder sommige van de volgende observaties en tests om de aard van uw letsel vast te stellen:



* **Observatie: **nakijken op verkleuring of blauwe plekken
* **Pijn:** om uw huidige pijnniveau vast te stellen en de activiteiten, die uw pijn beter of slechter maken
* **Palpatie:** om de plek en omvang van het gevoelige gebied door aanraking exact vast te stellen waardoor de ernst van het letsel kan worden vastgesteld
* **Bewegingsbereik:** om de mobiliteit van uw gewonde been met uw gezonde been te vergelijken
* **Spierkracht:** om de kracht van de hamstringspieren vast te stellen bij buigen en strekken van uw knie en heup
* **Loopanalyse:** om manklopen of pijn bij het lopen op te merken

Normaal gesproken worden hamstringblessures als **Niveau I – III** geclassificeerd, afhankelijk van de ernst van het letsel.



* **Niveau I: **lichte verrekking met minimale scheuring; voelt meestal als verrekte of verkrampte spier
* **Niveau II:** gemiddelde verrekking met gedeeltelijke scheuring; kan een stekend of brandend gevoel veroorzaken aan de achterkant van de dij
* **Niveau III:** een ernstige, volledige spierscheuring; kan tot een “bult” op de achterkant van de dij leiden, waar de spier is gescheurd.

Als uw fysiotherapeut ernstig letsel vermoedt, zult u waarschijnlijk doorverwezen worden naar een orthopeed voor medisch diagnostische beeldvorming, waaronder röntgen en MRI, om de omvang van het letsel vast te stellen. In het geval van een breuk van de ischiale tuberositas (zitbot) en/of een complete afscheuring van de spier, kan een operatie aangeraden worden.
