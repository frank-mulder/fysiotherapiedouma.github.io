---
author: carmen-van-eijck-wilmink
date: 2018-09-27 12:45:19+00:00
draft: false
title: Fysiotherapie in Hilversum - Snel van uw klachten af
type: page
url: /fysiotherapie/
description: Bij Fysiotherapie Douma in Hilversum werken ervaren fysiotherapeuten met ieder zijn of haar eigen specialisaties. Maak direct een afspraak.
images:
  - /images/headers/fysiotherapie.jpg
---
<div>{{< headerimage src="images/headers/fysiotherapie.jpg" title="Fysiotherapie in Hilversum" button1="Afspraak maken" button1link="/aanmelden/" >}}
Op zoek naar een betrouwbare fysiotherapeut in Hilversum? Fysiotherapie Douma helpt u graag. Onze therapeuten begeleiden u met veel plezier en persoonlijke aandacht.
{{< /headerimage >}}</div>

{{< box >}}

## Maak een afspraak bij Fysio Douma

Bij Fysiotherapie Douma in Hilversum werken ervaren fysiotherapeuten met ieder zijn of haar eigen specialisaties. Bij fysiotherapie staan klachten op het gebied van bewegen centraal. Op diverse wijzen pakken wij uw klachten aan. Denk bijvoorbeeld aan oefentherapie, massages, [manuele therapie](/manuele-therapie/), [medical taping](/medical-taping/) of [dry needling](/dry-needling/).

Al 40 jaar ervaring als het gaat om bewegen en gezondheid!
Persoonlijke aandacht & gegarandeerd de hoogste kwaliteit
Ruime en flexibele openingstijden

## Intake en onderzoek bij Fysiotherapie
Een **fysio behandeling duurt ongeveer 25 minuten**. Tijdens de eerste afspraak brengt de fysiotherapeut alle klachten in kaart. Daarna volgt een lichamelijk onderzoek. Vervolgens wordt in samenspraak met de patiënt een behandelplan opgesteld. Indien noodzakelijk, neemt de fysiotherapeut tijdens de verdere behandeling contact op met de huisarts of specialist. Bijvoorbeeld wanneer er onvoldoende medische informatie beschikbaar is of in het geval van complicaties. Het aantal behandelingen is afhankelijk van de klacht en van de ernst er van.

Naast de behandeling van klachten besteedt de fysiotherapeut ook veel aandacht en zorg aan het voorkomen dat patiënten nog eens met dezelfde problemen worden geconfronteerd. Dit kan door middel van oefeningen die door de patiënt thuis zelf kunnen worden uitgevoerd of door aanpassingen die de belasting tijdens het dagelijkse leven, het werk of de sportactiviteit verminderen. Fysiotherapie is gericht op het voorkomen, genezen en/of verminderen van klachten en aandoeningen van het houdings-en bewegingsapparaat.

## Behandeling Fysiotherapie Hilversum
Bij de fysiotherapie behandeling staat centraal dat de patiënt zelf actief werkt aan het herstel. Meestal krijgen de patiënten een oefeningen programma en informatie waarin staat waar de oefeningen voor dienen.

Bij behandeling van een patiënt kan de fysiotherapeut gebruik maken van massagetherapie, elektrotherapie, bewegingstherapie (oefentherapie), gerichte voorlichting en mentale ondersteuning. Zodra de klacht dit toelaat is het tijd voor actie: actief werken aan het eigen herstel, actief oefenen en actief thuis- of werksituatie aanpassen aan de klacht.

Iedere patiënt is anders. Daarom wordt bij iedereen individueel bekeken welke behandelmethode de voorkeur heeft. Er bestaan verschillende mogelijkheden.

**De meest voorkomende therapieën zijn:**
  * Oefentherapie
  * Massage
  * Fysische therapie
  * Dry Needling

## Onze locaties in Hilversum
Wij hebben meerdere [fysiotherapiepraktijken in Hilversum](/locatie/). Zo is er altijd een fysiotherapeut bij u in de buurt. Onze fysiotherapeuten begeleiden u met veel plezier persoonlijke aandacht. De locatie van de behandeling kunt u zelf kiezen.


### Nieuw Zuid


### Hilvertshoek


### De Boomberg

## Algemene informatie Fysiotherapie

**Fysiotherapie is een veel toegepaste therapie binnen de hedendaagse paramedische wereld, maar wat houdt het nu eigenlijk in en wanneer gaan we eigenlijk naar een fysiotherapeut?!**  
Vrijwel iedereen krijgt in zijn of haar leven te maken met pijn, stijfheid of het minder goed functioneren van (een deel van) het lichaam. In veel gevallen hersteld het lichaam zichzelf binnen enkele dagen of soms weken en kunt u weer op het niveau functioneren dat u gewend was. Wanneer de pijn of klacht aanhoudt en het lichaam niet in staat is dit zelf te verhelpen kan het nodig zijn het lichaam een duwtje in de juiste richting te geven. Fysiotherapie kan u dit duwtje geven en samen met u zorgen dat het lichaam weer zo optimaal als mogelijk functioneert.

De fysiotherapeut kan veel klachten aan het bewegingsapparaat behandelen. Fysiotherapie is een behandelvorm die zich richt op het bewegend functioneren van het menselijk lichaam. Het menselijk lichaam omvat het geheel van spieren, gewrichten, botten en het zenuwstelsel. Op dit geheel moeten we dagelijks kunnen rekenen. Vaak is bewegen iets vanzelfsprekends. Pas wanneer u ergens last van krijgt komt u erachter dat het allemaal niet zo vanzelfsprekend is. Op het moment dat het lichaam even niet meewerkt dan is daar de fysiotherapeut. Bij ons kunt u terecht voor behandeling van klachten, maar ook om (ergere) klachten te voorkomen.

In de loop der jaren zijn er veel onderzoeken gedaan op het gebied van fysiotherapie en het menselijk lichaam, waarbij vooral gekeken is naar het diagnosticeren van de klacht en de best mogelijke manier om deze klacht vervolgens te behandelen. Internationaal beschouwt men het opleidingsniveau van de Nederlandse fysiotherapeut als bijzonder hoog. Met deze gegevens kunt u ervan op aan dat u de best mogelijke behandeling aangereikt wordt die voor handen is door uw therapeut.

**In het fysiotherapeutisch hulpverleningsproces zijn zes fasen te onderscheiden:**

1. Aanmelding patiënt na verwijzing door de arts of via directe toegang (sinds 2005 kunt u ook zonder bezoek aan de huisarts bij ons terecht)
1. Afnemen van de fysiotherapeutische anamnese en het doen van fysiotherapeutisch onderzoek
1. Het formuleren van een conclusie en beslissen om wel of niet te behandelen (een consult dus)
1. Het behandelen
1. Het evalueren
1. Het afsluiten van de behandelepisode

{{< /box >}}
