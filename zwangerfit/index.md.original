---
author: petra-tuunter
date: 2018-09-27 12:40:16+00:00
draft: false
title: ZwangerFit en Mamafit
type: page
aliases:
  - /project/zwangerfit/
url: /zwangerfit/
images:
  - /images/headers/ZwangerFit-mamafit.jpg
---
<div>{{< headerimage src="images/headers/ZwangerFit-mamafit.jpg" title="ZwangerFit en Mamafit" button1="Afspraak maken" button1link="/aanmelden/" >}}
Ben je op zoek naar een actieve les om lekker in beweging te blijven tijdens en na de zwangerschap en wil je tegelijk meer informatie over deze periode en wat komen gaat,dan is ZwangerFit of MamaFit wat voor jou!
{{< /headerimage >}}</div>

{{< box >}}
**Ben je op zoek naar een actieve les om lekker in beweging te blijven tijdens en na de zwangerschap en wil je tegelijk meer informatie over deze periode en wat komen gaat,dan is ZwangerFit of MamaFit wat voor jou!**

## Meer over ZwangerFit & Mamafit
ZwangerFit / MamaFit is een eigentijdse cursus voor de zwangere vrouw en de pas bevallen vrouw.

De lessen worden gegeven door een fysiotherapeut die gespecialiseerd is in de bekkenregio en begeleiding rondom de zwangerschap. De cursus is een vernieuwde opzet van zwangerschapsbegeleiding die door jarenlange ervaring op het gebied van de zwangerschapsgym gebundeld wordt met de laatste (wetenschappelijke) inzichten over bekkenpijn en het functioneren van de bekkenbodem.

Je krijgt tijdens de cursus veel informatie en tips over de lichamelijke veranderingen tijdens de zwangerschap en hoe je klachten kan voorkomen. Daarnaast krijg je tijdens de theorielessen informatie over het verloop van de bevalling.  

Bovendien is er gelegenheid om ervaringen uit te wisselen met andere (aanstaande) moeders.

Vanaf de 12e week van je zwangerschap kan je met deze cursus starten. Later mag je ook starten.

## De bekkenbodem: anatomie en de functie
De bekkenbodem bestaat uit spieren. Deze spieren zijn niet direct zichtbaar zoals bijvoorbeeld uw been- of buikspieren. De bekkenbodemspieren lopen vanaf de voorzijde van uw bekken naar de achterzijde, bij de vrouw er lopen drie openingen doorheen; de plasbuis, vagina en de anus.

### Functies van de bekkenbodem
* Ondersteuning van de organen onder in de buik.
* Tegenhouden van urine, ontlasting en lucht, ook bij plotselinge druk zoals bij hoesten en lachen.
* Het mogelijk maken van plassen, de stoelgang en vrijen.

Tijdens de zwangerschap en bevalling kunnen er klachten ontstaan die te maken hebben met het niet goed functioneren van de bekkenbodem. Dit zijn klachten als; urineverlies, moeite met ophouden van ontlasting of pijn bij het vrijen. Daarom is het belangrijk om de bekkenbodem preventief te oefenen om de kans op klachten na de bevalling te verkleinen, ZwangerFit besteed iedere les aandacht aan oefeningen voor de bekkenbodem.

## Wat maakt ZwangerFit en Mamafit anders?
* **ZwangerFit is bedoeld voor de actieve vrouw tijdens de zwangerschap en de periode daarna.** De zwangere vrouw kan al vanaf de 12e week van de zwangerschap tot haar bevalling meedoen aan de cursus. Later mag natuurlijk ook!
* **Voordeel hiervan is dat er al relatief vroeg in de zwangerschap preventief geoefend wordt met bekken- en bekkenbodemspieren.** Bij eventuele klachten / problemen rondom het bekken of de bekkenbodem kan er al een vroeg stadium advies gegeven worden.
* **4 tot 6 weken na de bevalling kan er alweer gestart worden met de lessen**, indien nodig en gewenst kunt u hiermee doorgaan tot negen maanden na de bevalling. Zo kan iedere vrouw zolang het haar nodig lijkt oefenen, dit kan natuurlijk in overleg met haar ZwangerFit docenten.
* **De cursus** bestaat voornamelijk uit actieve lessen gecombineerd met theorie.
* **De actieve lessen hebben een vaste opbouw:** eerst is er aandacht voor de warming up en lichte fitheidtraining ter verhoging van de conditie. Daarna wordt gericht geoefend op versterking en coördinatie van diverse spieren. Speciale aandacht wordt besteed aan coördinatie, stabilisatie en spierversterking van het bekken en de bekkenbodem. Er wordt geëindigd met ontspanningsoefeningen en ademhalingsoefeningen.
* **Er wordt regelmatig een partnerles en een mamacafé georganiseerd. **Bij het MamaCafé schuift regelmatig een kinderverpleegkundige / babyconsulent aan, met informatie over babies, tips en trucs. Bij voldoende belangstelling verzorgt zij op verzoek ook een cursus babymassage.

## Praktische Informatie

**Wanneer?**  
Donderdagavond

19:00 – 20:00 uur: ZwangerFit, Doorlopende cursus vanaf 12 weken zwangerschap, inclusief theorie en partnerles  
20:00 – 21:00 uur: MamaFit, Nagym vanaf 4-6 weken na je bevalling met regelmatig MamaCafé

**Waar?**  
Fysiotherapie Douma Hilversum – Medisch Centrum Nieuw Zuid

Diependaalselaan 337A, Hilversum

**Kosten**  
Wij werken met een strippenkaartsysteem waarbij je start met een strippenkaart van 8 lessen.  
Na deze 8 lessen kan je elke keer 5 lessen bijkopen.  

Je kan deze strippenkaart zowel voor de ZwangerFit of de MamaFit (nagym) gebruiken.

Heb je geen ZwangerFit gevolgd, maar wil je wel meedoen aan de MamaFit dan kan je hiervoor ook per 5 lessen een kaart kopen.

**ZwangerFit:**  
8 lessen – 65 euro  
Vervolg per 5 lessen: 40 euro  
Overgebleven lessen mogen ook gebruikt worden voor MamaFit

**MamaFit:**  
5 lessen – 40 euro

## Inschrijven voor ZwangerFit of MamaFit?
Dat doe je via eenvoudig via Mijn Fysiodouma. Je kunt hier zelf aangeven hoe vaak je wilt sporten en wat voor lidmaatschap je wilt.
{{< button type="secondary" href="https://mijn.fysiodouma.nl/product/zwangerfit/" target="blank" >}}Schrijf je in{{< /button >}}

Je kan je ook bij ons telefonisch aanmelden door te bellen naar [035-6216812](tel:035-6216812) of door te mailen naar [ZwangerFit@fysiodouma.nl](mailto:ZwangerFit@fysiodouma.nl)

ZwangerFit® is een beschermde titel en alleen voorbehouden aan fysiotherapeuten die een geregistreerde ZwangerFit® opleiding hebben gevolgd, of aan geregistreerde bekkenfysiotherapeuten. Het product is ontwikkeld in opdracht van de NVFB (Nederlandse Vereniging voor Fysiotherapie bij Bekkenproblematiek en Pre en Postpartum Gezondheidszorg).


{{< /box >}}
