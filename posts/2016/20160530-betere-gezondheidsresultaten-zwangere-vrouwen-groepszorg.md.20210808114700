---
author: petra-tuunter
date: 2016-05-30 14:20:59+00:00
draft: false
title: Betere gezondheidsresultaten zwangere vrouwen met groepszorg
type: post
url: /betere-gezondheidsresultaten-zwangere-vrouwen-groepszorg/
categories:

description: Zwangere vrouwen die door middel van groepszorg worden begeleid, boeken betere gezondheidsresultaten dan vergelijkbare zwangeren die individuele zorg van een verloskundige krijgen.
---
Zo hebben vrouwen die hun eerste kind krijgen en groepszorg volgen beduidend minder vaak pijnmedicatie nodig dan vrouwen met individuele begeleiding.  Ook gebruiken zij minder keren medicijnen om de weeën te stimuleren, geven vaker  borstvoeding, worden minder doorverwezen naar de gynaecoloog, bevallen minder vaak in het ziekenhuis onder verantwoordelijkheid van een gynaecoloog bevallen vaker thuis

Dat blijkt uit een onderzoek van TNO in opdracht van KNOV naar de implementatie van Centering Pregnancy (CP) - een vorm van prenatale groepszorg – in Nederland.

CP is in de Verenigde Staten ontstaan en is expliciet gericht op gezondheidsbevordering en zelfmanagement van alle zwangeren maar in het bijzonder van zwangeren uit achterstandsituaties.

Deze vrouwen hebben verhoogde risico’s op ongunstige zwangerschapsuitkomsten. Bijvoorbeeld door een ongezonde leefstijl en een opstelsom van sociale en individuele problemen, zoals het onvoldoende beheersen van de Nederlandse taal, huisvestingsproblemen en psychische klachten. Ook in Nederland blijkt dat juist deze groep zwangeren beter bereikt wordt dan met individuele prenatale zorg.

"CP is enthousiast ontvangen in Nederland", aldus onderzoeker en verloskundige dr. Marlies Rijnders van TNO die de methode geschikt maakte voor de Nederlandse situatie. "De eerste jaren toepassing in de praktijk tonen betere zwangerschapsuitkomsten voor moeder en kind en betere ervaringen onder zwangeren en zorgverleners."

Lees [hier ](https://bit.ly/22u5AJU) het artikel.

Voor Zwangerfit fysio (in groepsverband) kunt u bij ons terecht.
