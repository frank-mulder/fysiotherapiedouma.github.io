---
author: bas-van-baaden
date: 2016-10-31 08:52:10+00:00
draft: false
title: Slapeloosheid en slecht slapen
type: post
url: /slapeloosheid-en-slecht-slapen/
categories:

tags:
- dromen
- nachtrust
- slapen
- slapenloosheid
description: Kan je slecht in slaap komen? Soms is het een idee om een inslaapritueel te gaan toepassen.
---
Was voordat je naar bed gaat altijd je gezicht, handen en voeten. Ga dan op de rand van je bed zitten en zie jezelf als een objectieve toeschouwer. Vervolgens neem je de dag in chronologische volgorde door. Begin bij het opstaan.

Hoe voelde je je? Wat heb je ontbeten? Wat heb je na het ontbijt gedaan? Etc. Wanneer je merkt dat je een stuk vergeet, ga dan gewoon verder en keer niet terug in de tijd. Doe dit zonder emotie.

Kijk naar jezelf alsof je naar iemand anders kijkt en beleef de dag opnieuw. We noemen deze kalmerende oefening ‘de revue passeren’. Naarmate je de oefening vaker doet, zul je zien dat je iedere dag steeds meer kunt onthouden.

En mocht je bijvoorbeeld je autosleutels kwijt zijn, dan is de kans groot dat je je gemakkelijker kunt herinneren waar je ze hebt gelaten.’


### Hersenen programmeren in relax stand
‘Met de ‘revue passeren oefening’ verwerk je bewust de dag en hoef je dit niet meer in je slaap te doen. Velen zijn door deze _practice_ hun ochtendhumeur kwijtgeraakt. Je slaap wordt kwalitatief beter: rustiger en dieper en daarom word je uitgeruster wakker.

Omdat je hersenen nu ’s nachts niet meer actief zijn met het verwerken van de dag, houd je ruimte over om je hersenen te programmeren. Doe deze oefening ongeveer een week elke avond zodat je het effect echt gaat ervaren. Zodra je het verschil merkt, heb je ruimte in je slaap gecreëerd om je hersenen positief te programmeren.
