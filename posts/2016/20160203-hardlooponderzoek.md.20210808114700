---
author: petra-tuunter
date: 2016-02-03 14:17:05+00:00
draft: false
title: Hardlooponderzoek
type: post
url: /hardlooponderzoek/
categories:

description: Hardlopen is een populaire sport en heeft een positief effect op gezondheid en welzijn. Het nadeel van hardlopen is de kans op het krijgen van een blessure en de kosten die daar een gevolg van zijn.
---
HAN-onderzoeker,(sport)fysiotherapeut en bewegingswetenschapper Maarten van der Worp wilde weten welke factoren het risico op het ontstaan van blessures bij hardlopen vergroten en is dit hetzelfde voor mannen als vrouwen?

Uit metingen is gebleken dat een eerdere blessure en te veel trainen de kans op een blessure vergroten.

Het is op basis van het onderzoek daarom raadzaam om hier -met gericht advies en door het aanbieden van oefeningen in combinatie met individuele hardloopbegeleiding- preventief op in te spelen.

Vaak wordt gedacht dat goede hardloopschoenen het belangrijkste zijn om blessures te voorkomen, maar uit het onderzoek blijkt dat andere factoren daarbij eerder een rol spelen. 'Het is beter om goed op te letten met de belasting van je lichaam. Laat je goed begeleiden door een sportcoach of een fysiotherapeut'.

De onderzoeken zijn uitgevoerd bij het Lectoraat Musculoskeletale Revalidatie van de HAN en de afdeling IQ-Healthcare van het Radboudumc.
