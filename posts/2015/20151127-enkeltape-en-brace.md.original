---
author: olivier-blaauw
date: 2015-11-27 15:41:40+00:00
draft: false
title: enkeltape en - brace
type: post
url: /enkeltape-en-brace/
categories:

tags:
- enkelbrace
- enkelletsel
- enkeltape
description: Met haar onderzoek bevestigt Ellen Kemler van VeiligheidNL de wetenschappelijke opinie dat zowel een enkelbrace als enkeltape gebruikt kunnen worden om acuut lateraal enkelbandletsel te behandelen.
---
Ongeveer 40% van de enkelletsels wordt (para)medisch behandeld. Wat de beste behandeling is, is echter nog onduidelijk. Kemler vergeleek de effecten van een behandeling van vier weken met een soft brace met die met een enkeltape op herhaling en restklachten, een jaar na de behandeling.

Deze klinische studie gaf geen uitsluitsel over de beste behandelmethode. De kosten voor de behandeling met een soft enkelbrace waren lager dan voor de behandeling met enkeltape, maar dit verschil was statistisch niet significant.

Enkelbandletsels komen veel voor in het dagelijkse leven. Kemler laat in haar studie echter ook zien dat enkelletsels veel vaker voorkomen dan blijkt uit de registraties van de spoedeisende hulp.
