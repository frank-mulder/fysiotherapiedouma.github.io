---
author: maaike-van-dijk-krook
date: 2013-12-05 07:46:46+00:00
draft: false
title: '''Gezond overgewicht bestaat niet'''
type: post
url: /gezond-overgewicht-bestaat-niet/
categories:

description: Te dik zijn is altijd ongezond. Ook als je cholesterol, bloeddruk en bloedsuiker normale waarden hebben. Dat blijkt uit onderzoek onder meer dan 60.000 mensen.
---
Er wordt wel eens gezegd dat mensen met overgewicht niet per se gezondheidsrisico's lopen als ze verder gezond blijven.

Onderzoekers van het Mount Sinai Hospital in Toronto laten nu het tegendeel zien. Zij publiceerden de resultaten van hun onderzoek in _[Annals of Internal Medicine](https://annals.org/article.aspx?articleid=1784291)_.

Voor de studie keek onderzoeksleider Ravi Retnakaran met zijn collega's naar verschillende onderzoeken naar de gezondheid van het hart en overgewicht.

### Lange termijn
Op de lange termijn - de onderzoekers keken naar een periode van tien jaar - leidt overgewicht toch tot eerder overlijden. Mogelijk heben deze mensen geen last van het metabool syndroom, maar door overgewicht verergeren onderliggende risicofactoren met de tijd.

"Dit stelt gezond overgewicht heel erg ter discussie", aldus Retnakaran.

"Ons onderzoek laat zien dat mensen met overgewicht met en zonder een normale stofwisseling, een verhoogd risico hebben op overlijden als gevolg van een [hart- en vaatziekten](https://www.gezondheidsnet.nl/hart-voor-je-hart/artikelen/70/risicofactoren-van-harten-vaatziekten). Tegelijkertijd gezond en dik zijn, lijkt dus een mythe."

_Bron: [gezondheidsnet][1]_

[1]: https://www.gezondheidsnet.nl/
